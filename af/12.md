---
stylesheet: screen.css
title: 12. Tradisionele Leiers
published: true
layout: default
style: chapter
---

# Hoofstuk 12: Tradisionele Leiers (artikels 211-212)

## 211. Erkenning

1.	Die instelling, status en rol van tradisionele leierskap, volgens die gewoontereg, word behoudens die Grondwet erken.
2.	'n Tradisionele owerheid wat ŉ stelsel van gewoontereg naleef, kan funksioneer behoudens enige toepaslike wetgewing en gebruike, waarby ingesluit is enige wysiging of herroeping van daardie wetgewing of gebruike.
3.	Die howe moet die gewoontereg toepas wanneer dié reg toepasbaar is, behoudens die Grondwet en enige wetgewing wat spesifiek oor gewoontereg handel.

### 212. Rol van tradisionele leiers

1.	Nasionale wetgewing kan voorsiening maak vir ŉ rol vir tradisionele leierskap as ŉ instelling op plaaslike vlak betreffende aangeleenthede wat plaaslike gemeenskappe raak.
2.	Ten einde te handel met aangeleenthede in verband met tradisionele leierskap, die rol van tradisionele leiers, die gewoontereg en die gewoontes van gemeenskappe wat ŉ stelsel van gewoontereg naleef, kan–
	1.	nasionale of provinsiale wetgewing voorsiening maak vir die instelling van huise van tradisionele leiers; en
	1.	nasionale wetgewing ŉ raad van tradisionele leiers instel.
