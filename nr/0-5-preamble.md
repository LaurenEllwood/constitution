---
stylesheet: screen.css
title: Isendlalelo
published: true
layout: default
style: chapter
---

# Isendlalelo

Thina, bantu beSewula Afrika, 

Siyakwazi ukungangaphatheki kuhle kwethu esikhathini esidlulileko;

Sihlonipha labo abahlukumezekako ngobulungiswa nekululeko enarhenekhethu;

Sihlonipha labo abasebenzileko ekwakhiweni nekuthuthukisweni kwephasi lekhethu; begodu 

Sikholwa bona iSewula Afrika ingeyabo boke abahlala kiyo, sibambene ngokwahlukahlukana kwethu.

Ngokujanyelwa bajameli bethu abakhethwe ngokutjhaphulukileko, samukela umThethosisekelo lo njengomthetho wokuthoma weRiphabliki -

*   Ozokuqeda ukuhlukana okwadlulako begodu kwakhiwe umphakathi odzimelele eminqopheni yentando yenengi, ubulungiswa begodu namalungelo wobuntu wangokomThetho;

*   Ozakubeka isisekelo sentando yenengi nomphakathi otjhaphulukileko lapha urhulumende adzimelele khona eemfunweni zabantu begodu nalapha isakhamuzi ngasinye sivikelwe mthetho ngokulinganakho;

*   Ozakwenza ngcono izinga lepilo yazo zoke izakhamuzi begodu nokuveza amakghono womunye nomunye umuntu; begodu

*   Ngokwakha iSewula Afrika ebumbeneko neyentando yenengi ezokukghona ukuthatha indawo yayo njengenarha ezijameleko emndenini weentjhabatjhaba.

Kwanga uZimu angavikela abantu bekhethu.\\
Kosi Sikelel’ i-Afrika.\\
Morena boloka setjhaba sa heso.\\
God seën Suid-Afrika.\\
God bless South Africa.\\
Mudzimu fhatutshedza Afurika.\\
Hosi katekisa Afrika.
