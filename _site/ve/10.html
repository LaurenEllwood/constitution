<!doctype html>
<html xmlns="http://www.w3.org/1999/xhtml" lang="ve" xml:lang="ve">
<head>
	<title>Ndayotewa ya Riphabuḽiki ya Afrika Tshipembe: 10. Ndaulo ya Muvhuso</title>
	<meta http-equiv="content-type" content="text/html; charset=UTF-8" />
	<meta name="viewport" content="width=device-width, initial-scale=1">
	<link rel="stylesheet" type="text/css" media="screen" href="/constitution/css/web-constitution.css" />
	<link rel="stylesheet" type="text/css" media="print" href="../css/print-constitution.css" />

	<!-- Google Analytics, runs unless this is running through PrinceXML -->
	<script>
		if (typeof Prince  === "undefined") {
			(function(i,s,o,g,r,a,m){i['GoogleAnalyticsObject']=r;i[r]=i[r]||function(){
			(i[r].q=i[r].q||[]).push(arguments)},i[r].l=1*new Date();a=s.createElement(o),
			m=s.getElementsByTagName(o)[0];a.async=1;a.src=g;m.parentNode.insertBefore(a,m)
			})(window,document,'script','//www.google-analytics.com/analytics.js','ga');

			ga('create', 'UA-74400612-1', 'auto');
			ga('send', 'pageview');
		}
	</script>

</head>
<body class="chapter">


		<div id="nav-bar" class="non-printing">
			<p>
				<a href="/constitution/" title="Home: My Constitution" class="nav-series">My Constitution</a>
				<a href="0-3-contents.html" title="Contents: Ndayotewa ya Riphabuḽiki ya Afrika Tshipembe" class="nav-book">Ndayotewa ya Riphabuḽiki ya Afrika Tshipembe</a>
				<a href="" title="Top: 10. Ndaulo ya Muvhuso"  class="nav-page">10. Ndaulo ya Muvhuso</a>
			</p>
		</div><!--#nav-bar-->

	<div id="wrapper">


<h1 id="ndima-ya-10-ndaulo-ya-muvhuso-195-197">Ndima ya 10: Ndaulo ya Muvhuso (195-197)</h1>

<h2 id="ndeme-dza-mutheo-na-milayo-i-vhusaho-ndaulo-ya-muvhuso">195. Ndeme dza mutheo na milayo i vhusaho ndaulo ya muvhuso</h2>

<ol>
  <li>Ndaulo ya muvhuso I tea u vhuswa nga ndeme na milayo zwa demokirasi zwo katelwaho kha Ndayotewa, hu tshi katelwa na milayo I dzi tevhelaho—
    <ol>
      <li>Hu tea u ṱuṱuwedziwa na u dzula hu na kushumele kwa tshiimo tsha nṱha tsha phrofeshinala.</li>
      <li>Hu tea u ṱuṱuwedzwa u shumiswa ha tshomedzo nga nḓila yavhuḓi nahone I sa ḓuri.</li>
      <li>Ndaulo ya Muvhuso I tea u vha yo livhanywa na mveledziso.</li>
      <li>Tshumelo dzi tea u itelwa vhathu hu si na u dzhia masia, nahone nga maitele kwao na nga nḓila yo linganelaho.</li>
      <li>Thoḓea dza vhathu dzi tea u fhindulwa kana u dzhielwa nṱha, nahone vhathu vha tea u ṱuṱuwedzwa u dzhenelela kha u bveledza mbekanyamaitele.</li>
      <li>Ndaulo ya Muvhuso I tea u vha na vhuḓifhinduleli</li>
      <li>Hu tea u kombetshedziwa uri hu vhe na u sa dzumbama nga u ṋea vhathu mafhungo ane a vha a vhukuma, a swikeleleaho nahone nga tshifhinga tsho teaho.</li>
      <li>Hu tea u vha na ndangulo yavhuḓi ya vhashumi khathihi na maitele a u bveledzisa phanḓa mabuḓo avho a mishumo, u itela uri hu bveledzwe nga vhuḓalo vhukoni ha vhathu.</li>
      <li>Ndaulo ya Muvhuso I tea u vha nga nḓila ine ya vha yo imelela vhathu vhoṱhe vha Afrika Tshipembe nga u angaredza, hune maitele a u thola na ndangulo dza vhashumi zwa vha zwo thewa kha vhukoni, u sa dzhia sia, maitele kwao, khathihi na ṱhoḓea ya u lulamisa u sa lingana zwatshifhinga tsha kale, hezwi zwi tshi khou itelwa u kona u wanavhuimeleli ho ṱanḓavhuwaho.</li>
    </ol>
  </li>
  <li>Milayo I re afho nṱha I shuma kha—
    <ol>
      <li>ndaulo ya sia ḽiṅwe na ḽiṅwe ḽa muvhuso;</li>
      <li>Miraḓo ya muvhuso; na</li>
      <li>mabindu a muvhuso.</li>
    </ol>
  </li>
  <li>Mulayo wa Lushaka u tea u ita uri hu vhe na ṱhuṱhuwedzo ya ndeme na milayo zwo bulwaho kha khethekanyo ṱhukhu ya (1).</li>
  <li>U tholiwa ha vhathu vhanzhi kha ndaulo ya muvhuso hu tshi tevhelwa mbekanyamaitele a zwo ngo thivhelwa fhedzi mulayo wa lushaka u tea u langula uhu u thola kha tshumelo ya muvhuso.</li>
  <li>Mulayo u no khou langula ndaulo ya zwa muvhuso u nga fhambanyisa vhukati ha dzisekhithara dzo fhambanaho, dzindaulo kana zwiimiswa.</li>
  <li>Lushaka na mishumo ya sekhithara dzo fhambanaho, ndaulo kana zwiimiswa zwa ndaulo ya muvhuso ndi zwithu zwo teaho u dzhielwa nṱha kha mulayo une wa langula ndaulo ya muvhuso.</li>
</ol>

<h2 id="khomishini-ya-tshumelo-ya-muvhuso">196. Khomishini ya Tshumelo ya Muvhuso</h2>

<ol>
  <li>Hu na Khomishini nthihi ya Tshumelo ya Muvhuso kha Riphabuḽiki.</li>
  <li>Khomishini yo ḓiimisa, nahone I tea u sa dzhia sia, I tea u shumisa maanḓa ayo na u ita mishumo yayo I si na nyofho, I sa khou itela u takadza vhaṅwe kana u dzhia sia u itela uri hu dzule hu na ndaulo yavhuḓi ya muvhuso na milayo ya phrofesheni ya vhuimo ha nṱha kha tshumelo ya muvhuso. Khomishini I fanela u langulwa nga mulayo wa lushaka.</li>
  <li>Miṅwe miraḓo ya muvhuso, nga kha vhukando kana maga a mulayo kana maṅwe vho I fanela u thusa na u tsireledza Khomishini u khwaṱhisedza vhuḓilangi kana vhuḓiimisi hayo, u sa dzhia sia, tshirunzi na vhukoni ha Khomishini. A hu na muthu kana muraḓo wa muvhuso ane a nga dzhenelela kha mishumo ya Khomishini.</li>
  <li>Maanḓa na mishumo ya Khomishini ndi—
    <ol>
      <li>u ṱuṱuwedza ndeme na milayo zwo ṋetshedzwaho kha khethekanyo ya 195, kha tshumelo ya muvhuso nga u angaredza;</li>
      <li>u ṱoḓisisa, u lavhelesa na u sengulusa dzangano na ndaulo, na tshumelo ya vhashumi kha tshumelo ya muvhuso;</li>
      <li>u dzinginya maga a u khwaṱhisedza kushumele kwavhuḓi nahone nga vhukoni kha tshumelo ya muvhuso;</li>
      <li>u sumbedza nḓila kha u khwaṱhisedza uri matshimbidzele a vhashumi malugana na kutholele, kusudzuluselwe/u pfukiselwa, u gonyiswa na kupandelelwe kwa vhashumi zwi vhe zwi yelanaho na ndeme na milayo yo ṋetshedzwaho kha khethekanyo ya 195; na</li>
      <li>u vhiga malugana na nyito na kushumele kwa mishumo yayo, hu tshi katelwa na mawanwa ane ya nga a bveledza na masia na ngeletshedzo ine ya nga I ṋea, u ṋea ndingo ya uri ndeme na milayo zwo ṱalutshedzwaho kha khethekanyo ya 195 zwi tevhedza u swika ngafhi; na</li>
      <li>u ya nga ha yone iṋe kana yo tou wana mbilaelo iṅwe na iṅwe—
        <ol>
          <li>to investigate and evaluate the application of u ṱoḓisisa, na u sedzulusa khumbelo ya vhashumi na maitele a ndangulo ya tshitshavha, na u vhiga kha maanḓalanga a khorotshitumbe na vhusimamilayo ho teaho;</li>
          <li>ṱoḓisisa mbilaelo dza vhashumi na maitele kha tshumelo ya muvhuso malugana na nyito dza tshiofisi kana u pfukwa, na u themendela vhukando kana maga a ndulamiso o teaho;</li>
          <li>u lavhelesa na u ṱoḓisisa kutevhedzele kwa matshimbidzele kana maitele o teaho a tshumelo ya muvhuso; na</li>
          <li>u eletshedza miraḓo ya muvhuso wa lushaka na ya vunḓu malugana na kushumele kwa vhashumeli vha tshumelo ya muvhuso, hu tshi katelwa na a u kunga vhashumi, kutholelwe, u sudzulusa, u bvisa mushumoni, na zwiṅwe-vho zwi yelanaho na mabuḓo a mishumo ya vhashumi kha tshumelo ya muvhuso; na</li>
        </ol>
      </li>
      <li>
        <p>u shumisa maṅwe maanḓa na u shuma mishumo yo randelwaho nga Mulayo wa Phalamennde.</p>

        <blockquote class="note">
          <p>[Phara ya.(g) yo ḓadziswa nga khethekanyo ya. 3 ya Mulayo wa Khwiniso ya Vhuvhili ya Ndayotewa wa 1998.]</p>
        </blockquote>
      </li>
    </ol>
  </li>
  <li>Khomishini I na vhuḓifhinduleli kha Buthano ḽa Lushaka.</li>
  <li>Khomishini I tea u ṋea muvhigo luthihi nga ṅwaha u ya nga ha Khethekanyo ṱhukhu ya (4)(e)—
    <ol>
      <li>kha Buthano ḽa Lushaka; na musi</li>
      <li>zwi tshi tevhedza mishumo yoṱhe yayo kha vunḓu, kha vhusimamilayo ha vunḓu ḽeneḽo.</li>
    </ol>
  </li>
  <li>Khomishini I na vhakhomishinari vha 14 vhe vha tholiwa nga Phresidennde—
    <ol>
      <li>Vhaṱanu vha vhakhomishinari vha tendelwa nga Buthano ḽa Lushaka hu tshi tevhelwa khethekanyo ṱhukhu ya (8) (a); na</li>
      <li>khomishinari muthihi muthihi wa vunḓu ḽiṅwe na ḽiṅwe o nangwaho nga Mulangavunḓu wa ḽeneḽo vunḓu hu tshi tevhelwa khethekanyo ṱhukhu ya (8)(b).</li>
    </ol>
  </li>
  <li>
    <ol>
      <li>Khomishinari o tholiwaho hu tshi tevhelwa khethekanyo ṱhukhu ya (7)    (a) u tea u vha—
        <ol>
          <li>o themendelwa nga komiti ya Buthano ḽa Lushaka yo vhumbwaho nga miraḓo yo linganelaho ya mahoro oṱhe o imelwaho Buthanoni; na uri</li>
          <li>o tendelwa nga Buthano nga ḽikumedzwa ḽo ṱanganedzwaho ḽi re na vouthu dza u tikedza dza vhunzhi ha miraḓo yaḽo.</li>
        </ol>
      </li>
      <li>Khomishinari o nangiwaho nga Mulangavunḓu wa vunḓu u tea u vha—
        <ol>
          <li>o themendelwa nga komiti ya vhusimamilayo ha vunḓu ho vhumbiwaho nga miraḓo yo linganelaho ya mahoro oṱhe o imelwaho kha vhusimamilayo; na musi;</li>
          <li>o tendelwa nga vhusimamilayo nga ḽikumedzwa ḽo ṱanganedzwaho ḽi re na voutu dza u tikedza dza vhunzhi ha miraḓo yahoo.</li>
        </ol>
      </li>
    </ol>
  </li>
  <li>Mulayo wa Phalamennde u tea u langula maitele a u thola vhakhomishinari.</li>
  <li>Khomishinari u tholelwa u shuma miṅwaha miṱanu fhedzi, ine ya nga vusuludzwa hafhu themo nthihi fhedzi, nahone u fanela u vha e mufumakadzi kana munna ane a vha—
    <ol>
      <li>mudzulapo wa Afrika Tshipembe;na</li>
      <li>muthu o teaho nahone a re na nḓivho kana tshenzhemo kha ndaulo, kana mbetshelo dza tshumelo ya vhathu.</li>
    </ol>
  </li>
  <li>Khomishinari a nga bviswa ofisini fhedzi—
    <ol>
      <li>arali hu na u sa ḓifara zwavhuḓi, u sa kona kana u kundelwa u shuma;</li>
      <li>u waniwa ha zwithu izwi nga komiti ya Buthano ḽa Lushaka kana, siani ḽa khomishinari o nangiwaho nga Mulangavunḓu wa vunḓu, nga komiti ya vhusimamilayo ha vunḓu ḽeneḽo; na</li>
      <li>u tanganedzwa ha ḽikumedzwa nga Buthano kana vhusimamilayo ha vunḓu    ḽeneḽo, hu na vouthu dza u tikedzwa nga vhunzhi ha miraḓo u bviswa ofisini ha khomishinari.</li>
    </ol>
  </li>
  <li>Phresidennde u fanela u bvisa khomishinari onoyo ofisini musi—
    <ol>
      <li>ho ṱanganedzwa nga Buthano ḽikumedzwa ḽine ḽa themendela u bviswa ha khomishinari; kana</li>
      <li>nḓivhadzo yo tou ṅwalwaho nga Mulangavunḓu wa vhusimamulayo ha vunḓu honoho ya u ṱanganedza ḽikumedzwa ḽa uri khomishinari a bviswe ofisini.</li>
    </ol>
  </li>
  <li>Vhakhomishinari vho bulwaho kha khethekanyo ṱhukhu ya (7)(b) vha nga shumisa maanḓa na u ita mishumo ya Khomishini kha mavunḓu avho sa zwine mulayo wa lushaka wa ṱalusa zwone.</li>
</ol>

<h2 id="tshumelo-ya-muvhuso">197. Tshumelo ya Muvhuso</h2>

<ol>
  <li>Nga ngomu kha ndaulo ya muvhuso hu na tshumelo ya muvhuso ya Riphabuḽiki ine ya tea u shuma, na u vhumbiwa u ya nga mulayo wa lushaka, nahone ine ya tea u shumisa mbekanyamaitele ya muvhuso wa tshenetsho tshifhinga nga nḓila I fulufhedzeaho.</li>
  <li>Milayo ya u thola kha tshumelo ya muvhuso zwi tea u langiwa nga mulayo wo lushaka. Vhashumi vha tewa nga u wana dziphesheni kwadzo sa zwine zwa languliswa zwone nga mulayo wa lushaka</li>
  <li>A hu na mushumi wa tshumelo ya muvhuso ane a ḓo dzhielwa nṱha u fhira vhaṅwe vhashumi kana ane a ḓo khethululwa nga nṱhani ha uri uyo muthu u tikedza dzangano ḽifhio na ḽifhio ḽa poḽitiki.</li>
  <li>Mivhuso ya Vunḓu I na vhuḓifhinduleli ha u kunga, u thola, u takusa, u sudzulusa na u pandela miraḓo ya tshumelo ya muvhuso kha ndangulo dzavho kha mutheo ho sedzwa maitele a fanaho a milayo na maimo zwi shumaho kha tshumelo ya muvhuso.</li>
</ol>


	</div><!--#wrapper-->
	

	<div id="footer" class="non-printing">
		<div class="footer-content">
			<p>
				<a href="/constitution/" title="Home: My Constitution" class="footer-series">Home</a>
				<a href="0-3-contents.html" title="Contents: Ndayotewa ya Riphabuḽiki ya Afrika Tshipembe" class="footer-book"><em>Ndayotewa ya Riphabuḽiki ya Afrika Tshipembe</em></a>
				<a href="" title="Top: 10. Ndaulo ya Muvhuso" class="footer-page">10. Ndaulo ya Muvhuso</a>
			</p>
		</div><!--.footer-content-->
	</div><!--#footer-->

	
</body>
</html>

