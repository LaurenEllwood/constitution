<!doctype html>
<html xmlns="http://www.w3.org/1999/xhtml" lang="ve" xml:lang="ve">
<head>
	<title>Ndayotewa ya Riphabuḽiki ya Afrika Tshipembe: Sheduḽu ya 2. Miano na Khwaṱhisedzo</title>
	<meta http-equiv="content-type" content="text/html; charset=UTF-8" />
	<meta name="viewport" content="width=device-width, initial-scale=1">
	<link rel="stylesheet" type="text/css" media="screen" href="/constitution/css/web-constitution.css" />
	<link rel="stylesheet" type="text/css" media="print" href="../css/print-constitution.css" />

	<!-- Google Analytics, runs unless this is running through PrinceXML -->
	<script>
		if (typeof Prince  === "undefined") {
			(function(i,s,o,g,r,a,m){i['GoogleAnalyticsObject']=r;i[r]=i[r]||function(){
			(i[r].q=i[r].q||[]).push(arguments)},i[r].l=1*new Date();a=s.createElement(o),
			m=s.getElementsByTagName(o)[0];a.async=1;a.src=g;m.parentNode.insertBefore(a,m)
			})(window,document,'script','//www.google-analytics.com/analytics.js','ga');

			ga('create', 'UA-74400612-1', 'auto');
			ga('send', 'pageview');
		}
	</script>

</head>
<body class="chapter">


		<div id="nav-bar" class="non-printing">
			<p>
				<a href="/constitution/" title="Home: My Constitution" class="nav-series">My Constitution</a>
				<a href="0-3-contents.html" title="Contents: Ndayotewa ya Riphabuḽiki ya Afrika Tshipembe" class="nav-book">Ndayotewa ya Riphabuḽiki ya Afrika Tshipembe</a>
				<a href="" title="Top: Sheduḽu ya 2. Miano na Khwaṱhisedzo"  class="nav-page">Sheduḽu ya 2. Miano na Khwaṱhisedzo</a>
			</p>
		</div><!--#nav-bar-->

	<div id="wrapper">


<h1 id="sheduu-ya-2-miano-na-khwahisedzo">Sheduḽu ya 2: Miano na Khwaṱhisedzo</h1>

<blockquote class="note">
  <p>[Sheduḽu ya vhu 2 yo khwiniswa nga khethekanyo ya 2 ya Mulayo wa Khwiniso ya u Thoma ya Ndayotewa wa 1997 nahone yo imelwa nga khethekanyo ya 18 ya Mulayo wa Khwiniso ya Vhurathi ya Ndayotewa wa 2001.]</p>
</blockquote>

<h2 id="muano-kana-khwahisedzo-ya-phresidennde-kana-mufarela-phresidennde">1. Muano kana khwaṱhisedzo ya Phresidennde kana Mufarela-Phresidennde</h2>

<p>Phresidennde kana Mufarela-Phresidennde, phanḓa ha Muhaṱuli Muhulwane, u fanela u ana/khwaṱhisedza sa zwi tevhelaho:</p>

<p>Phanḓa ha vhoṱhe vho kuvhanganaho afha, nahone hu na u dzhiela nṱha ho fhelelaho ha mbidzo khulwane ine nda khou I dzhia sa Phresidennde wa Khothe kana Mufarela-Phresidennde wa Riphabuḽiki ya Afrika Tshipembe, nṋe A.B., ndi ana/ khwaṱhisedza uri ndi ḓo fhulufhedzea kha Riphabuḽiki ya Afrika Tshipembe nahone ndi ḓo tevhedza, tikedza na u khwaṱhisa Ndayotewa na miṅwe milayo yoṱhe ya Riphabuḽiki, nahone nga u ḓiimisela tshoṱhe na u fhulufhedzisa uri tshifhinga tshoṱhe ndi ḓo—</p>

<ul>
  <li>bveledza phanḓa zwoṱhe zwine zwa bveledzisa Riphabuḽiki, na u hanedza zwoṱhe zwine zwa nga I vhaisa;</li>
  <li>tsireledza na u bveledza phanḓa pfanelo dza vhoṱhe vha Afrika Tshipembe;</li>
  <li>ita mishumo yanga nga maanḓa oṱhe na vhukoni nga afho hune nda ḓivha na u kona, nahone nga ngoho ya zwine luvalo Iwanga Iwa mmbudza zwone;</li>
  <li>ita vhulamukanyi kha vhoṱhe; na</li>
  <li>u ḓikumedza kha mutakalo wa Riphabuḽiki na vhathu vhoṱhe vhayo.</li>
</ul>

<p>(Arali hu muano: Mudzimu a nthuse.)</p>

<h2 id="muano-kana-khwahisedzo-ya-muthusa-phresidennde">2. Muano kana khwaṱhisedzo ya Muthusa-Phresidennde</h2>

<p>Muthusa-Phresidennde, phanḓa ha Phresidennde wa Khothe, kana muṅwe muhaṱuli o nangiwaho nga Phresidennde wa Khothe, u fanela u ana/khwaṱhisa sa zwi tevhelaho:</p>

<p>Phanḓa ha vhoṱhe vho kuvhanganaho afha, nahone hu na u dzhiela nṱha ho fhelelaho ha mbidzo khulwane ine nda khou I dzhia sa Muthusa-Phresidennde wa Riphabuḽiki ya Afrika Tshipembe, nṋe A.B., ndi ana/ khwaṱhisedza uri ndi ḓo fhulufhedzea kha Riphabuḽiki ya Afrika Tshipembe nahone ndi ḓo tevhedza, tikedza na u khwaṱhisa Ndayotewa na miṅwe milayo ya Riphabuḽiki, nahone nga u ḓiimisela tshoṱhe na u fhulufhedzisa uri tshifhinga tshoṱhe ndi ḓo—</p>

<ul>
  <li>bveledza phanḓa zwoṱhe zwine zwa bveledzisa Riphabuḽiki, na u hanedza zwoṱhe zwine zwa nga I vhaisa;</li>
  <li>ndi ḓo vha mueletshedzi wa ngoho nahone a fhulufhedzeaho;</li>
  <li>ita mishumo yanga nga maanḓa oṱhe na vhuṱali nga afho hune nda ḓivha na u kona, nahone nga ngoho ya zwine luvalo Iwanga Iwa mmbudza zwone;</li>
  <li>ita vhulamukanyi kha vhoṱhe; na</li>
  <li>u ḓikumedza kha vhuḓi ha Riphabuḽiki na vhathu vhoṱhe.</li>
</ul>

<p>(Arali hu muano: Mudzimu a nthuse.)</p>

<h2 id="muano-kana-khwahisedzo-ya-minisa-na-vhathusa-minisa">3. Muano kana khwaṱhisedzo ya Minisṱa na Vhathusa-Minisṱa</h2>

<p>Minisṱa na Muthusa-Minisṱa, muṅwe na muṅwe phanḓa ha Phresidennde wa Khothe ya zwa Ndayotewa kana Muhaṱuli o rumelwaho nga Phresidennde wa Khothe ya zwa Ndayotewa, u fanela u ana/khwaṱhisa sa zwi tevhelaho:</p>

<p>Nṋe, A.B., ndi a ana/khwaṱhisedza uri ndi ḓo fhulufhedzea kha Riphabuḽiki ya Afrika Tshipembe, nahone ndi ḓo thetshelesa, ṱhonifha na u tikedza Ndayotewa na miṅwe milayo ya Riphabuḽiki, nahone ndi fhulufhedzisa u fara ofisi yanga sa Minisṱa/ Muthusa- Minisṱa nga khuliso na tshirunzi, u vha mueletshedzi wa ngoho nahone a fhulufhedzeaho; u sa ambulula zwi tshi tou vha khagala mafhungo a tshiphiri e nda a fhiwa; na u ita mishumo ya ofisi yanga nga nḓila ine luvalo Iwanga Iwa mmbudza zwone nahone nga vhukoni hanga hoṱhe.</p>

<p>(Arali hu muano: Mudzimu a nthuse.)</p>

<h2 id="muano-kana-khwahisedzo-ya-u-iana-ya-mirao-ya-buthano-a-lushaka-vhurumiwa-ha-tshohe-kha-khoro-ya-lushaka-ya-mavunu">4. Muano kana khwaṱhisedzo ya u ḓiana ya miraḓo ya Buthano ḽa Lushaka, Vhurumiwa ha Tshoṱhe kha Khoro ya Lushaka ya Mavunḓu</h2>

<ol>
  <li>
    <p>Miraḓo ya Buthano ḽa Lushaka, vhurumiwa ha tshoṱhe kha Khoro ya Lushaka ya Mavunḓu na miraḓo ya vhusimamilayo ha vunḓu, phanḓa ha Phresidennde wa Khothe ya zwa Ndayotewa kana Muhaṱuli o rumelwaho nga Phresidennde wa Khothe ya zwa Ndayotewa, u fanela u ana/khwaṱhisa sa zwi tevhelaho:</p>

    <p>Nṋe A.B ndi a ana/khwaṱhisedza uri ndi ḓo fhulufhedzea kha Riphabuḽiki ya Afrika Tshipembe nahone ndi ḓo tevhedzela, ṱhonifha na u tikedza Ndayotewa na miṅwe milayo ya Riphabuḽiki, nahone ndi fhulufhedzisa u ita mishumo yanga sa muraḓo wa Buthano ḽa Lushaka/ vhurumiwa ha tshoṱhe kha Khoro ya Lushaka ya Mavunḓu/ Muraḓo wa vhusimamilayo ha vunḓu ha C.D nga vhukoni hanga hoṱhe.</p>

    <p>(Arali hu muano: Mudzimu a nthuse.)</p>
  </li>
  <li>
    <p>Vhathu vhane vha khou ḓadza zwikhala kha Buthano ḽa Lushaka, vhurumiwa ha tshoṱhe kha Khoro ya Lushaka ya Mavunḓu, kana vhusimamilayo ha vunḓu vha nga ana kana u khwaṱhisa vha tshi tevhedza tshiteṅwa tsha (1) phanḓa ha Mudzulatshidulo wa Buthano ḽa Lushaka, Khoro kana vhusimamilayo sa zwine zwa vha zwone.</p>
  </li>
</ol>

<h2 id="muano-kana-khwahisedzo-ya-mulangavunu-na-mirao-ya-khorotshitumbe-ya-vunu">5. Muano kana khwaṱhisedzo ya Mulangavunḓu na miraḓo ya Khorotshitumbe ya vunḓu</h2>

<p>Mulangavunḓu kana Mufarela-Mulangavunḓu, na muraḓo muṅwe na muṅwe wa khorotshitumbe ya vunḓu, phanḓa ha Phresidennde wa Khothe, kana Muhaṱuli o rumelwaho nga Phresidennde wa Khothe, u fanela u ana/khwaṱhisa sa zwi tevhelaho:</p>

<p>Nṋe, A.B., ndi ana/khwaṱhisedza uri ndi ḓo fhulufhedzea kha Riphabuḽiki nahone ndi ḓo tevhela, u ṱhonifha na u tikedza Ndayotewa na miṅwe milayo ya Riphabuḽiki; nahone ndi fhulufhedzisa u fara ofisi yanga sa Muphirimia/ Muthusa- Mulangavunḓu/muraḓo wa Khorotshitumbe ya Vunḓu ya C.D. nga khuliso na tshirunzi, u vha mueletshedzi wa ngoho nahone a fhulufhedzeaho, u sa ambulula zwi tshi tou vha khagala kana zwi si khagala mafhungo a tshiphiri e nda a fhiwa; na u ita mishumo ya ofisi yanga nga nḓila ine luvalo Iwanga Iwa mmbudza zwone nahone nga vhukoni hanga hoṱhe.</p>

<p>(Arali hu muano: Mudzimu a nthuse.)</p>

<h2 id="muano-kana-khwahisedzo-ya-vhaofisiri-vha-zwa-vhuhauli">6. Muano kana khwaṱhisedzo ya Vhaofisiri vha zwa Vhuhaṱuli</h2>

<ol>
  <li>
    <p>Muhaṱuli kana Mufarela-Muhaṱuli muṅwe na muṅwe, phanḓa ha Muhaṱuli Muhulwane wa Khothe kana muṅwe muhaṱuli o rumelwaho nga Muhaṱuli Muhulwane u fanela u ana kana u khwaṱhisedza sa zwi tevhelaho:</p>

    <p>Nṋe, A.B., ndi ana/ khwaṱhisedza uri sa Muhaṱuli wa Khothe ya zwa Ndayotewa/ Khothe Khulwane ya Khaṱhululo, Khothe Khulwane/ Khothe ya E.F. ndi ḓo fhulufhedzea kha Riphabuḽiki ya Afrika Tshipembe, tikedza na u tsireledza Ndayotewa, na pfanelo dza vhuthu dzi re khawo, nahone ndi ḓo shumisa khaṱhulo kwayo kha vhathu vhoṱhe nga u eḓana hu si na u ofha, na tshiṱalula hu tshi tevhedzwa Ndayotewa na mulayo.</p>

    <p>(Arali hu muano: Mudzimu a nthuse.)</p>
  </li>
  <li>Muthu o tholiwaho kha ofisi ya Phresidennde ane a saathu u vha muhaṱuli nga tshifhinga tsha musi a tshi tholiwa u fanela u ana kana u ita Khwaṱhisedzo phanḓa ha Phresidennde wa Khothe ya zwa Ndayotewa.</li>
  <li>Vhaofisiri vha zwa vhuhaṱuli, na Vhafarela-Vhaofisiri vha zwa vhuhaṱuli hu sa katelwi vhahaṱuli, vha fanela u ana/ khwaṱhisedza hu tshi tevhedzwa mulayo wa lushaka.</li>
</ol>


	</div><!--#wrapper-->
	

	<div id="footer" class="non-printing">
		<div class="footer-content">
			<p>
				<a href="/constitution/" title="Home: My Constitution" class="footer-series">Home</a>
				<a href="0-3-contents.html" title="Contents: Ndayotewa ya Riphabuḽiki ya Afrika Tshipembe" class="footer-book"><em>Ndayotewa ya Riphabuḽiki ya Afrika Tshipembe</em></a>
				<a href="" title="Top: Sheduḽu ya 2. Miano na Khwaṱhisedzo" class="footer-page">Sheduḽu ya 2. Miano na Khwaṱhisedzo</a>
			</p>
		</div><!--.footer-content-->
	</div><!--#footer-->

	
</body>
</html>

