<!doctype html>
<html xmlns="http://www.w3.org/1999/xhtml" lang="ve" xml:lang="ve">
<head>
	<title>Ndayotewa ya Riphabuḽiki ya Afrika Tshipembe: 11. Tshumelo dza Tsireledzo</title>
	<meta http-equiv="content-type" content="text/html; charset=UTF-8" />
	<meta name="viewport" content="width=device-width, initial-scale=1">
	<link rel="stylesheet" type="text/css" media="screen" href="/constitution/css/web-constitution.css" />
	<link rel="stylesheet" type="text/css" media="print" href="../css/print-constitution.css" />

	<!-- Google Analytics, runs unless this is running through PrinceXML -->
	<script>
		if (typeof Prince  === "undefined") {
			(function(i,s,o,g,r,a,m){i['GoogleAnalyticsObject']=r;i[r]=i[r]||function(){
			(i[r].q=i[r].q||[]).push(arguments)},i[r].l=1*new Date();a=s.createElement(o),
			m=s.getElementsByTagName(o)[0];a.async=1;a.src=g;m.parentNode.insertBefore(a,m)
			})(window,document,'script','//www.google-analytics.com/analytics.js','ga');

			ga('create', 'UA-74400612-1', 'auto');
			ga('send', 'pageview');
		}
	</script>

</head>
<body class="chapter">


		<div id="nav-bar" class="non-printing">
			<p>
				<a href="/constitution/" title="Home: My Constitution" class="nav-series">My Constitution</a>
				<a href="0-3-contents.html" title="Contents: Ndayotewa ya Riphabuḽiki ya Afrika Tshipembe" class="nav-book">Ndayotewa ya Riphabuḽiki ya Afrika Tshipembe</a>
				<a href="" title="Top: 11. Tshumelo dza Tsireledzo"  class="nav-page">11. Tshumelo dza Tsireledzo</a>
			</p>
		</div><!--#nav-bar-->

	<div id="wrapper">


<h1 id="ndima-ya-11-tshumelo-dza-tsireledzo-198-210">Ndima ya 11: Tshumelo dza Tsireledzo (198-210)</h1>

<h2 id="milayo-i-dzi-vhusaho">198. Milayo i dzi vhusaho</h2>

<ol>
  <li>Milayo I tevhelaho I vhusa zwa tsireledzo ya lushaka kha Riphabuḽiki—
    <ol>
      <li>Tsireledzo ya lushaka I tea u sumbedza vhuḓikumedzeli ha vhadzulapo vhoṱhe vha Afrika Tshipembe, sa vhathu nga vhoṱhe na lushaka, ha u tshila sa vhathu vha linganaho, u tshila nga Iwa mulalo na pfano, u vhofholowa kha nyofho na u ṱoḓa, khathihi na u ṱoḓa na u tshila vhutshilo ha khwine.</li>
      <li>Vhuḓikumedzeli kha u tshila nga Iwa mulalo na zwi thivhelaho vhathu vha Afrika Tshipembe u dzhenelela kha zwa nndwa ya zwiṱhavhane kha lushaka na kha dzitshaka, nga nnḓa ha musi zwo tiwa ngauralo nga ndayotewa kana mulayo wa lushaka.</li>
      <li>Tsireledzo ya lushaka I tea u bveledzwa phanḓa hu tshi khou tevhelwa mulayo, hu tshi katelwa na mulayo wa dzitshaka.</li>
      <li>Tsireledzo ya lushaka I ḓo vha nga fhasi ha maanḓalanga a Phalamennde na a khorotshitumbe ya lushaka.</li>
    </ol>
  </li>
</ol>

<h2 id="u-thomiwa-kuvhumbelwe-na-vhuifari-ha-tshumelo-dza-tsireledzo">199. U thomiwa, kuvhumbelwe, na vhuḓifari ha tshumelo dza tsireledzo</h2>

<ol>
  <li>Tshumelo ya tsireledzo ya Riphabuḽiki yo vhumbiwa nga mmbi nthihi ya vhupileli, tshumelo ya mapholisa nthihi na tshumelo iṅwe na iṅwe ya zwa vhusevhi yo thomiwaho u ya nga Ndayotewa.</li>
  <li>Mmbi ya vhupileli ndi yone mmbi ya maswole I re mulayoni kha Riphabuḽiki.</li>
  <li>Nga nnḓa ha tshumelo dza tsireledzo dzo thomiwaho u ya nga Ndayotewa, madzangano a zwiṱhavhane kana tshumelo dzo raloho zwi nga thomiwa u ya nga mulayo wa lushaka.</li>
  <li>Tshumelo dza tsireledzo dzo tea u vhumbiwa na u langiwa nga mulayo wa lushaka.</li>
  <li>Tshumelo dza tsireledzo dzi tea u shuma, na u gudisa khathihi na u ṱoḓa uri miraḓo yadzo I shume u ya nga Ndayotewa na mulayo, zwi tshi katela mulayo wa sialala wa dzitshaka na thendelano dza dzitshaka dzi vhofhaho Riphabuḽiki.</li>
  <li>A hu na muraḓo wa tshumelo ya tsireledzo ifhio kana ifhio ane a ḓo tevhedza ndaela ine ya si vhe mulayoni zwi tshi tou vha khagala.</li>
  <li>A hu na tshumelo ya tsireledzo kana muraḓo ufhio na ufhio wayo, ane a nga ita mishumo yawe nga nḓila—
    <ol>
      <li>ine ya vhaisa lutamo Iwa ḽihoro ḽa poḽotiki ḽi re mulayoni u ya nga Ndayotewa;</li>
      <li>ya u tikedza madzangalelo afhio kana afhio a ḽihoro ḽa poḽitiki.</li>
    </ol>
  </li>
  <li>U itela uri hu vhe na u tevhedzwa ha milayo ya u sa dzumba na vhuḓifhinduleli, komiti ya madzangano kana mahoro o fhambananaho ya Phalamennde, I fanela u langula tshumelo dzoṱhe dza tsireledzo nga nḓila /maitele o tiwaho nga mulayo wa lushaka kana ndaela dza Phalamennde.</li>
</ol>

<h2 id="vhupileli">Vhupileli</h2>

<h3 id="mmbi-ya-vhupileli">200. Mmbi ya Vhupileli</h3>

<ol>
  <li>Mmbi ya vhupileli I tea u vhumbiwa na u langiwa sa mmbi ya maswole a re na Vhuḓifari havhuḓi.</li>
  <li>Ndivho khulwane ya mmbi ya vhupileli ndi u pilela na u tsireledza Riphabuḽiki, tshirunzi tsha vhupo hayo na vhathu vhayo, u ya nga ha Ndayotewa na ndayo dza mulayo wa dzitshaka u no langula u shumiswa ha mmbi.</li>
</ol>

<h3 id="vhuifhinduleli-ha-zwa-poitiki">201. Vhuḓifhinduleli ha zwa poḽitiki</h3>

<ol>
  <li>Muraḓo wa Khabinethe u tea u vha na vhuḓifhinduleli kha zwa vhupileli.</li>
  <li>Ndi Phresidennde fhedzi ane sa ṱhoho ya maanḓalanga a lushaka, a nga tendela u shumiswa ha mmbi—
    <ol>
      <li>kha tshumisano na tshumelo ya mapholisa;</li>
      <li>kha u pilela Riphabuḽiki, kana</li>
      <li>kha u khunyeledza mbofho ya mashango oṱhe.</li>
    </ol>
  </li>
  <li>Musi mmbi ya vhupileli I tshi shumiswa kha mishumo ifhio na ifhio yo bulwaho kha khethekanyo ṱhukhu ya (2) Phresidennde u tea u ḓivhadza Phalamennde, nga u ṱavhanya, nahone nga vhuḓalo nga ha—
    <ol>
      <li>zwiitisi zwa u shumiswa ha mmbi ya vhupileli,</li>
      <li>fhethu huṅwe na huṅwe hune mmbi ya khou shumiswa;</li>
      <li>tshivhalo tsha vhathu vho dzhenelelaho; na</li>
      <li>tshifhinga tsho lavhelelwaho uri mmbi I nga shumiswa ngatsho.</li>
    </ol>
  </li>
  <li>Arali Phalamennde ya sa dzula tshifhingani tsha maḓuvha a sumbe a u thoma nga murahu ha musi mmbi ya vhupileli I tshi shumiswa sa zwo ambiwaho kha khethekanyo ṱhukhu ya (2), Phresidennde u tea u ṋea komiti mafhungo ane a ṱoḓiwa nga khethekanyo ṱhukhu ya (3) kha komiti ya u langula yo teaho.</li>
</ol>

<h3 id="u-khomandiwalangiwa-ha-mmbi-ya-vhupileli">202. U khomandiwa/langiwa ha mmbi ya vhupileli</h3>

<ol>
  <li>Phresidennde sa ṱhoho ya khorotshitumbe ya lushaka ndi ene Mulangammbi Muhulwane wa mmbi ya vhupileli, nahone u tea u thola Mulangammbi wa vhupileli.</li>
  <li>U langa mmbi ya vhupileli hu tea u itwa u ya nga tsumbanḓila ya muraḓo wa Khabinethe a re na vhuḓifhinduleli kha zwa vhupileli, nga fhasi ha maanḓalanga a Phresidennde.</li>
</ol>

<h3 id="tshiimo-tsha-vhupileli-ha-lushaka">203. Tshiimo tsha vhupileli ha lushaka</h3>

<ol>
  <li>Phresidennde, sa ene ṱhoho ya khorotshitumbe ya lushaka, a nga    ḓivhadza tshiimo tsha vhupileli ha lushaka nahone
u fanela u ḓivhadza Phalamennde nga u ṱavhanya na nga vhuḓalo malugana na—
    <ol>
      <li>tshiitisi tsha u ḓivhadzwa ha itsho tshiimo;</li>
      <li>fhethu huṅwe na huṅwe hune mmbi ya vhupileli ya khou shumiswa hone; na</li>
      <li>tshivhalo tsha vhathu vho zwi dzhenelaho.</li>
    </ol>
  </li>
  <li>Arali Phalamennde I songo dzula musi tshiimo tsha vhupileli tshi tshi ḓivhadzwa, Phresidennde u tea u vhidza Phalamennde kha dzulo ḽi songo ḓoweleaho hu saathu fhela maḓuvha a sumbe tsho ḓivhadzwa.</li>
  <li>U ḓivhadzwa ha tshiimo tsha vhupileli hu a fhela hoṱhe nga nnḓani ha musi ho tendelwa nga Phalamennde hu saathu fhela maḓuvha a sumbe tsho ḓivhadzwa.</li>
</ol>

<h3 id="vhuwaleli-ha-vhathu-zwavho-vha-re-kha-vhupileli">204. Vhuṅwaleli ha vhathu zwavho vha re kha vhupileli</h3>

<p>Vhuṅwaleli ha vhathu zwavho vha re kha zwa vhupileli vhu fanela u vhumbiwa nga mulayo wa lushaka, u itela u shuma nga fhasi ha ndangulo ya muraḓo wa Khabinethe a re na vhuḓifhinduleli ha zwa vhupileli.</p>

<h2 id="mapholisa">Mapholisa</h2>

<h3 id="tshumelo-ya-tshipholisa">205. Tshumelo ya Tshipholisa</h3>

<ol>
  <li>Tshumelo ya Tshipholisa ya lushaka I tea u vhumbiwa nga nḓila ine ya ḓo shuma kha lushaka na kha vunḓu, na kha zwa mivhuso yapo arali zwo tea.</li>
  <li>Mulayo wa lushaka u tea u thoma maanḓa na mishumo ya Tshumelo ya Tshipholisa khathihi na uri u tea u ita uri Tshumelo ya Tshipholisa I ite mishumo yayo nga vhukoni, hu tshi dzhielwa nṱha ṱhoḓea dza vunḓu.</li>
  <li>Ndivho dza tshumelo ya tshipholisa ndi u thivhela na u ita u ṱoḓisisa kha zwa vhuvemu, u vhona uri shango ḽi lale, khathihi na u tsireledza na u londota vhadzulapo vha Riphabuḽiki na ndaka dzavho, u tikedza na u tevhedza mulayo.</li>
</ol>

<h3 id="vhuifhinduleli-ha-zwa-poitiki-1">206. Vhuḓifhinduleli ha zwa poḽitiki</h3>

<ol>
  <li>Muraḓo wa Khabinethe u tea u vha na vhuḓifhinduleli kha zwa vhupholisa, na uri u tea u ta mbekanyamaitele ya lushaka ya zwa vhupholisa nga murahu ha u kwamana na mivhuso ya vunḓu na u dzhiela nṱha ṱhoḓea dza vhupholisa na dza vunḓu sa zwe zwa tiwa nga khorotshitumbe dza mavunḓu.</li>
  <li>Mbekanyamaitele ya vhupholisa ya lushaka I nga ṋea mbetshelo dza mbekanyamaitele dzo fhambanaho malugana na mavunḓu o fhambanaho nga murahu ha musi ho dzhielwa nṱha ṱhoḓea dza vhupholisa dza aya mavunḓu.</li>
  <li>Vunḓu ḽiṅwe na ḽiṅwe ḽi tea—
    <ol>
      <li>u lavhelesa vhuḓifari ha mapholisa;</li>
      <li>u langa vhukoni ha tshumelo ya tshipholisa , zwi tshi katela u        ṱanganedza mivhigo nga ha tshumelo ya tshipholisa;</li>
      <li>u ṱuṱuwedza vhushaka havhuḓi vhukati ha mapholisa na tshitshavha;</li>
      <li>u kala vhukoni ha u pholisa zwi khagala; na</li>
      <li>u kwamana na muraḓo wa Khabinethe a re na vhuḓifhinduleli kha zwa vhupholisa malugana na vhuvemu na zwa vhupholisa kha vunḓu.</li>
    </ol>
  </li>
  <li>Khorotshitumbe ya vunḓu I na vhuḓifhinduleli ha mishumo ya vhupholisa—
    <ol>
      <li>yo ṋetshedzwaho nga Ndima heyi;</li>
      <li>yo ṋetshedzwaho u ya nga mulayo wa lushaka; na</li>
      <li>yo avhelwaho khayo u ya nga ha mbekanyamaitele ya zwa vhupholisa ya lushaka.</li>
    </ol>
  </li>
  <li>Uri hu itwe mishumo ye ya sumbedzwa kha khethekanyo ṱhukhu ya (3), vunḓu—
    <ol>
      <li>ḽi nga ṱoḓisisa, kana ḽa thola khomishini ya ṱhoḓisiso kha mbilaelo dzifhio na dziifhio ya u sa ita mishumo ya mapholisa zwavhuḓi kana u pwashea ha vhushaka vhukati ha mapholisa na tshitshavha tshifhio kana tshifhio; na u</li>
      <li>ḽi tea u ita themendelo kha muraḓo wa Khabinethe a re na vhuḓifhinduleli ha zwa vhupholisa.</li>
    </ol>
  </li>
  <li>Musi ho ṱanganedzwa mbilaelo yo ḓiswaho nga khorotshitumbe ya vunḓu, dzangano ḽo ḓiimisaho nga ḽoṱhe ḽa mbilaelo dza mapholisa ḽo vhumbiwaho nga mulayo wa lushaka ḽi tea u ṱoḓisisa, vhuaḓa vhu no khou humbulelwa ha, kana mulandu we wa itwa nga muraḓo wa tshumelo ya tshipholisa kha vunḓu.</li>
  <li>Mulayo wa lushaka u fanela u ṋetshedza mutheo malugana na u thomiwa, maanḓa, mishumo na ndaulo ya tshumelo dza tshipholisa ya masipala.</li>
  <li>Komiti yo vhumbwaho nga muraḓo wa Khabinethe na miraḓo ya Khoro dza Khorotshitumbe yo sedzanaho na zwa vhupholisa I fanela u vhumbiwa u itela tshumisano yo khwaṱhaho ya tshumelo ya tshipholisa pfano yo khwaṱhaho vhukati ha masia a muvhuso.</li>
  <li>Vhusimamilayo ha vunḓu vhu nga ṱoḓa uri khomishinari wa vunḓu a    ḓivhonadze phanḓa hayo kana phanḓa ha komiti iṅwe na iṅwe u fhindula dzimbudziso.</li>
</ol>

<h3 id="u-langiwa-ha-tshumelo-ya-tshipholisa">207. U langiwa ha Tshumelo ya Tshipholisa</h3>

<ol>
  <li>Phresidennde sa ṱhoho ya khorotshitumbe ya lushaka u tea u thola mufumakadzi kana munna uri a vhe Khomishinari wa Lushaka wa tshumelo ya tshipholisa, u itela uri a lange tshumelo ya tshipholisa.</li>
  <li>Khomishinari wa Lushaka u tea u shumisa maanḓa awe a u langa tshumelo ya tshipholisa u ya nga mbekanyamaitele ya vhupholisa ya lushaka na tsumbanḓila dza muraḓo wa Khabinethe a re na vhuḓifhinduleli kha zwa vhupholisa.</li>
  <li>Khomishinari wa Lushaka a tshi khou tendelana na khorotshitumbe ya vunḓu u tea u thola mufumakadzi kana munna uri a vhe khomishinari wa vunḓu kha vunḓu ḽeneḽo, fhedzi arali Khomishinari wa Lushaka na khorotshitumbe ya vunḓu vha kundelwa u tendelana nga ha uhu u thola, muraḓo wa Khabinethe a re na vhuḓifhinduleli kha zwa vhupholisa u ḓo tea u konanya izwi zwigwada.</li>
  <li>Vhakhomishinari vha vunḓu vha na vhuḓifhinduleli kha zwa vhupholisa kha mavunḓu avho—
    <ol>
      <li>sa zwo randelwaho nga mulayo wa lushaka; na</li>
      <li>nga u tevhedza maanḓa a khomishinari dza lushaka u vhusa na u langula tshumelo ya tshipholisa u ya nga khethekanyo ṱhukhu ya (2).</li>
    </ol>
  </li>
  <li>Khomishinari wa vunḓu u tea u vhiga kha vhusimamilayo ha vunḓu ṅwaha muṅwe na muṅwe nga ha vhupholisa kha vunḓu ḽeneḽo, nahone u tea u rumela khophi ya muvhigo kha Khomishinari wa Lushaka.</li>
  <li>Arali khomishinari wa vunḓu a sa tsha vha na fulufhelo kha khorotshitumbe ya vunḓu, khorotshitumbe yeneyo I nga thoma maga o fanelaho u itela u bvisa kana u sudzulusa kana maga a ndaṱiso kha khomishinari u ya nga ha mulayo wa lushaka.</li>
</ol>

<h3 id="vhuwaleli-ha-vhathu-zwavho-vha-re-kha-zwa-tshipholisa">208. Vhuṅwaleli ha vhathu zwavho vha re kha zwa tshipholisa</h3>

<p>Vhuṅwaleli ha vhathu zwavho kha tshumelo ya tshipholisa vhu tea u thomiwa nga mulayo wa lushaka u itela u shuma nga fhasi ha muraḓo wa Khabinethe a re na vhuḓifhinduleli kha zwa vhupholisa.</p>

<h2 id="zwa-vhusevhi">Zwa vhusevhi</h2>

<h3 id="u-thomiwa-na-u-langiwa-ha-tshumelo-dza-zwa-vhusevhi">209. U thomiwa na u langiwa ha tshumelo dza zwa vhusevhi</h3>

<ol>
  <li>Tshumelo ifhio na ifhio ya zwa vhusevhi, nga nnḓa ha ya tshipiḓa tshifhio na tshifhio tsha mmbi ya vhupileli kana tsha tshumelo ya tshipholisa I nga thomiwa fhedzi nga Phresidennde sa ṱhoho ya khorotshitumbe ya lushaka, nahone u ya nga mulayo wa lushaka.</li>
  <li>Phresidennde sa ṱhoho ya khorotshitumbe ya lushaka u tea u thola mufumakadzi kana munna sa ṱhoho ya tshumelo ya zwa vhusevhi iṅwe na iṅwe yo thomiwaho malugana na khethekanyo ṱhukhu ya (1) nahone u tea u vha na vhuḓifhinduleli ha poḽitiki ha u langa na u sumbedza nḓila kha iṅwe na iṅwe ya idzo tshumelo, kana u nga muraḓo wa Khabinethe uri a vhe na uho vhuḓifhinduleli.</li>
</ol>

<h3 id="maana-mishumo-na-u-lavhelesa">210. Maanḓa, mishumo na u lavhelesa</h3>

<ol>
  <li>Mulayo wa lushaka u tea u langa ndivho, maanḓa na mishumo ya tshumelo dza zwa vhusevhi zwi tshi katela tshipiḓa tshiṅwe na
tshiṅwe tsha zwa vhusevhi ha mmbi ya vhupileli kana tshumelo ya tshipholisa nahone u tea u ita uri—
    <ol>
      <li>hu vhe na u ṱanganelana ha tshumelo dzoṱhe dza zwa vhusevhi; na</li>
      <li>hu vhe na muthu zwawe ane a ḓo sedza kushumele kwa idzo tshumelo, ane a ḓo vha e tshipikiṱere o tholiwaho nga Phresidennde sa ṱhoho ya khorotshitumbe ya lushaka hu na thendelo nga ḽikumedzwa ḽo    ṱanganedziwaho ya Buthano ḽa Lushaka hu na voutdu dza u tikedza dzi si ho fhasi ha mbili tshararu tsha miraḓo yaḽo.</li>
    </ol>
  </li>
</ol>


	</div><!--#wrapper-->
	

	<div id="footer" class="non-printing">
		<div class="footer-content">
			<p>
				<a href="/constitution/" title="Home: My Constitution" class="footer-series">Home</a>
				<a href="0-3-contents.html" title="Contents: Ndayotewa ya Riphabuḽiki ya Afrika Tshipembe" class="footer-book"><em>Ndayotewa ya Riphabuḽiki ya Afrika Tshipembe</em></a>
				<a href="" title="Top: 11. Tshumelo dza Tsireledzo" class="footer-page">11. Tshumelo dza Tsireledzo</a>
			</p>
		</div><!--.footer-content-->
	</div><!--#footer-->

	
</body>
</html>

