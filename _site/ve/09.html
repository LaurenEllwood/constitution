<!doctype html>
<html xmlns="http://www.w3.org/1999/xhtml" lang="ve" xml:lang="ve">
<head>
	<title>Ndayotewa ya Riphabuḽiki ya Afrika Tshipembe: 9. Zwiimiswa zwa Muvhuso zwi Tikedzaho Demokirasi ya zwa Ndayotewa</title>
	<meta http-equiv="content-type" content="text/html; charset=UTF-8" />
	<meta name="viewport" content="width=device-width, initial-scale=1">
	<link rel="stylesheet" type="text/css" media="screen" href="/constitution/css/web-constitution.css" />
	<link rel="stylesheet" type="text/css" media="print" href="../css/print-constitution.css" />

	<!-- Google Analytics, runs unless this is running through PrinceXML -->
	<script>
		if (typeof Prince  === "undefined") {
			(function(i,s,o,g,r,a,m){i['GoogleAnalyticsObject']=r;i[r]=i[r]||function(){
			(i[r].q=i[r].q||[]).push(arguments)},i[r].l=1*new Date();a=s.createElement(o),
			m=s.getElementsByTagName(o)[0];a.async=1;a.src=g;m.parentNode.insertBefore(a,m)
			})(window,document,'script','//www.google-analytics.com/analytics.js','ga');

			ga('create', 'UA-74400612-1', 'auto');
			ga('send', 'pageview');
		}
	</script>

</head>
<body class="chapter">


		<div id="nav-bar" class="non-printing">
			<p>
				<a href="/constitution/" title="Home: My Constitution" class="nav-series">My Constitution</a>
				<a href="0-3-contents.html" title="Contents: Ndayotewa ya Riphabuḽiki ya Afrika Tshipembe" class="nav-book">Ndayotewa ya Riphabuḽiki ya Afrika Tshipembe</a>
				<a href="" title="Top: 9. Zwiimiswa zwa Muvhuso zwi Tikedzaho Demokirasi ya zwa Ndayotewa"  class="nav-page">9. Zwiimiswa zwa Muvhuso zwi Tikedzaho Demokirasi ya zwa Ndayotewa</a>
			</p>
		</div><!--#nav-bar-->

	<div id="wrapper">


<h1 id="ndima-ya-9-zwiimiswa-zwa-muvhuso-zwi-tikedzaho-demokirasi-ya-zwa-ndayotewa-181-194">Ndima ya 9: Zwiimiswa zwa Muvhuso zwi Tikedzaho Demokirasi ya zwa Ndayotewa (181-194)</h1>

<h2 id="u-thomiwa-na-milayo-i-zwi-vhusaho">181. U thomiwa na milayo i zwi vhusaho</h2>

<ol>
  <li>Zwiimiswa zwa muvhuso zwi tevhelaho ndi zwone zwine zwa khwaṱhisa demokirasi ya zwa ndayotewa kha Riphabuḽiki—
    <ol>
      <li>Mutsireledzi wa Tshitshavha.</li>
      <li>Khomishini ya Pfanelo dza Vhuthu ya Afrika Tshipembe.</li>
      <li>Khomishini ya Ṱhuṱhuwedzo na Tsireledzo ya Pfanelo dza zwitshavha zwa Mvelele, Vhurereli na Luambo.</li>
      <li>Khomishini ya Ndinganyiso ya zwa Mbeu.</li>
      <li>Muoditha-Dzhenerala.</li>
      <li>Khomishini ya u langa Khetho.</li>
    </ol>
  </li>
  <li>Hezwi zwiimiswa zwo ḓiimisa, nahone zwi shuma fhedzi nga fhasi ha Ndayotewa na mulayo, nahone zwi tea u sa dzhia masia, khathihi na uri zwi tea u shumisa maanḓa azwo na u ita mishumo yazwo zwi sa ofhi tshithu, u sa itela mishumo kha vhathu vhane zwa funa fhedzi, na u sa dzhia sia.</li>
  <li>Miṅwe miraḓo ya muvhuso, nga maitele a milayo na u dzhiiwa ha vhuṅwe vhukando kana maga, i tea u thusa na u tsireledza hezwi zwiimiswa u itela vhuḓilangi hazwo, u sa dzhia masia, tshirunzi na u ita mishumo nga nḓila i fushaho.</li>
  <li>A hu na muthu kana muraḓo wa muvhuso ane a nga thithisa kha mishumo ya izwi zwiimiswa.</li>
  <li>Hezwi zwiimiswa zwi na vhuḓifhinduleli kha Buthano ḽa Lushaka, nahone zwi tea u ṋea muvhigo malugana na mishumo yazwo na kushumele kha Buthano ḽa Lushaka luthihi kana u fhira nga ṅwaha.</li>
</ol>

<h2 id="mutsireledzi-wa-tshitshavha">Mutsireledzi wa Tshitshavha</h2>

<h3 id="mishumo-ya-mutsireledzi-wa-tshitshavha">182. Mishumo ya mutsireledzi wa Tshitshavha</h3>

<ol>
  <li>Mutsireledzi wa tshitshavha u na maanḓa a u ita zwi tevhelaho, sa zwine zwa langulwa nga mulayo wa lushaka—
    <ol>
      <li>u ita ṱhoḓisiso ya vhuḓifari vhuṅwe na vhuṅwe kha mafhungo maṅwe na maṅwe a muvhuso, kana kha ndaulo ya muvhuso kha sia ḽiṅwe na ḽiṅwe ḽa muvhuso zwine zwa khou humbulelwa uri a si zwa vhukuma kana zwi bveledzaho zwithuzwiṅwe na zwiṅwe zwi si zwavhuḓi kana u dzhia sia;</li>
      <li>u ṋea muvhigo malugana na vhuḓifari honoho; na</li>
      <li>u dzhia vhukando kana maga o teaho a u khakhulula.</li>
    </ol>
  </li>
  <li>Mutsireledzi wa Tshitshavha u na maṅwe maanḓa na mishumo zwo bulwaho nga mulayo wa lushaka.</li>
  <li>Mutsireledzi wa Tshitshavha a nga si ite ṱhoḓisiso kha tsheo dza khothe.</li>
  <li>Mutsireledzi wa Tshitshavha u tea u swikelelea nga vhathu vhoṱhe na nga zwitshavha zwoṱhe.</li>
  <li>Muvhigo muṅwe na muṅwe wo bviswaho nga Mutsireledzi wa Tshitshavha u tea u sumbedzwa vhathu, nga nnḓa ha musi nyimele dzi songo ḓoweleaho dzine dza ḓo tiwa u ya nga mulayo wa lushaka, dzi tshi ṱoḓa uri muvhigo u vhe tshiphiri.</li>
</ol>

<h3 id="tshifhinga-tsha-u-shuma-ofisini">183. Tshifhinga tsha u shuma ofisini</h3>

<p>Mutsireledzi wa Tshitshavha u tholiwa lwa tshifhinga tshi sa dovhololwi tsha miṅwaha ya sumbe.</p>

<h2 id="khomishini-ya-pfanelo-dza-vhuthu-ya-afrika-tshipembe">Khomishini ya Pfanelo dza Vhuthu ya Afrika Tshipembe</h2>

<h3 id="mishumo-ya-khomishini-ya-pfanelo-dza-vhuthu-ya-afurika-tshipembe">184. Mishumo ya Khomishini ya Pfanelo dza Vhuthu ya Afurika Tshipembe</h3>

<ol>
  <li>Khomishini ya Pfanelo dza Vhuthu ya Afrika Tshipembe I ḓo—
    <ol>
      <li>ṱuṱuwedza ṱhonifho ya pfanelo dza vhuthu na mvelele ya zwa pfanelo dza vhuthu;</li>
      <li>ṱuṱuwedza tsireledzo, mveledziso na tswikelelo ya pfanelo dza vhuthu, na u</li>
      <li>monithara na u sedzulusa u tevhelwa ha pfanelo dza vhuthu kha Riphabuḽiki.</li>
    </ol>
  </li>
  <li>Khomishini ya Pfanelo dza Vhuthu ya Afrika Tshipembe I na maanḓa, sa zwine ya laulwa nga mulayo wa lushaka, o teaho kha u ita mishumo yayo, zwi tshi katela na maanḓa a—
    <ol>
      <li>u ita ṱhoḓisiso na u ṋea muvhigo malugana na u tevhelwa ha pfanelo dza vhuthu;</li>
      <li>u dzhia vhukando ha u wana nḓila ya u khakhulula he pfanelo dza vhuthu dza pfukhwa;</li>
      <li>u ita ṱhoḓisiso na;</li>
      <li>u funza.</li>
    </ol>
  </li>
  <li>Ṅwaha muṅwe na muṅwe Khomishini ya Pfanelo dza Vhuthu ya Afrika Tshipembe I tea u humbela miraḓo ya muvhuso yo teaho u ṋetshedza mafhungo malugana na maga vho a dzhiaho kha u pfesesa pfanelo dzi re kha Mulayotibe wa Pfanelo malugana na u wana dzinnḓu, mutakalo, zwiḽiwa, maḓi, tsireledzo ya vhapo, pfunzo, na zwa mupo.</li>
  <li>Khomishini ya Pfanelo dza Vhuthu ya Afrika Tshipembe I na maṅwe maanḓa na mishumo zwo randelwaho nga mulayo wa lushaka.</li>
</ol>

<blockquote class="note">
  <p>[Khethekanyo ya. 184 yo khwiniswa nga khethekanyo ya. 4 ya Mulayo wa vhu 65 wa 1998.]</p>
</blockquote>

<h2 id="khomishini-ya-huhuwedzo-na-tsireledzo-ya-pfanelo-dza-zwitshavha-zwa-mvelele-vhurereli-na-luambo">Khomishini ya Ṱhuṱhuwedzo na Tsireledzo ya Pfanelo dza Zwitshavha zwa Mvelele, Vhurereli na Luambo</h2>

<h3 id="mishumo-ya-khomishini">185. Mishumo ya Khomishini</h3>

<ol>
  <li>Ndivho khulwane dza Khomishini ya Ṱhuṱhuwedzo na Tsireledzo ya pfanelo dza zwitshavha zwa mvelele, vhurereli na Luambo ndi dzi tevhelaho—
    <ol>
      <li>u ṱuṱuwedza ṱhompho ya pfanelo dza zwitshavha zwa mvelele, vhurereli na Luambo;</li>
      <li>u ṱuṱuwedza na u bveledza mulalo, vhukonani, vhuthu, u konḓelelana na vhuthihi ha lushaka vhukati ha zwitshavha zwa mvelele, vhurereli na luambo hu tshi tevhedzwa ndinganyiso, u sa vha na tshiṱalula na vhuḓibaḓekanyi ho vhofholowaho; na</li>
      <li>u themendela u thomiwa ha mvelele na u ṱanganedza tshitshavha tsha mvelele kana iṅwe khoro kana dzikhoro dza tshitshavha kana zwitshavha zwa Afrika Tshipembe, hu tshi tevhedzwa mulayo wa lushaka.</li>
    </ol>
  </li>
  <li>Khomishini I na maanḓa, sa zwi langulwaho nga mulayo wa lushaka, ane a vha a ndeme kha u kona u swikelela ndivho dzayo khulwane, zwi tshi katela, maanḓa a u monithara, u ṱoḓisisa, u funza, u ṱuṱuwedza, u eletshedza na u fha muvhigo nga ha mafhungo a kwamaho pfanelo dza zwitshavha zwa mvelele, vhurereli na luambo.</li>
  <li>Khomishini I nga ṋea muvhigo wa mafhungo afhio na afhio a welaho fhasi ha maanḓa na mishumo yayo kha Khomishini ya Pfanelo dza Vhuthu ya Afrika Tshipembe uri I ite ṱhoḓisiso.</li>
  <li>Khomishini I na maanḓa na mishumo zwo randelwaho nga mulayo wa lushaka.</li>
</ol>

<h3 id="kuvhumbelwe-kwa-khomishini">186. Kuvhumbelwe kwa Khomishini</h3>

<ol>
  <li>Tshivhalo tsha miraḓo ya Khomishini ya Ṱhuṱhuwedzo na Tsireledzo ya zwitshavha zwa mvelele, vhurereli na luambo na u tholiwa hayo na tshifhinga tsha u shuma ofisini tshayo, zwi fanela u randelwa nga mulayo wa lushaka.</li>
  <li>Tshivhumbeo tsha khomishini tshi tea—
    <ol>
      <li>u vha tsho imelela nga u ṱanḓavhuwa zwitshavha zwihulwane zwa mvelele, vhurereli na luambo Afrika Tshipembe; na</li>
      <li>u sumbedza nga u ṱanḓavhuwa tshivhumbeo tsha mbeu Afrika Tshipembe.</li>
    </ol>
  </li>
</ol>

<h2 id="khomishini-ya-ndinganyiso-ya-mbeu">Khomishini ya Ndinganyiso ya Mbeu</h2>

<h3 id="mishumo-ya-khomishini-ya-zwa-ndinganyiso-ya-mbeu">187. Mishumo ya Khomishini ya zwa Ndinganyiso ya Mbeu</h3>

<ol>
  <li>Khomishini ya zwa Ndinganyiso ya Mbeu I tea u ṱuṱuwedza ṱhonifho ya ndinganyiso ya mbeu, u tsireledza, u bveledzisa, u tsireledza na u swikelelwa ha ndinganyiso ya mbeu.</li>
  <li>Khomishini ya zwa Ndinganyiso ya Mbeu I na maanḓa, sa vhunga I tshi laulwa nga mulayo wa lushaka, wo teaho kha u ita mishumo yayo, zwi tshi katela na maanḓa a u monithara, u ita ṱhoḓisiso, u funza, u    ṱuṱuwedza, u eletshedza na u ṋea muvhigo malugana na mafhungo a ndinganyiso ya mbeu.</li>
  <li>Khomishini ya zwa Ndinganyiso ya Mbeu I na maṅwe maanḓa na miṅwe mishumo zwo randelwaho nga mulayo wa lushaka.</li>
</ol>

<h2 id="muoditha-dzhenerala">Muoditha-Dzhenerala</h2>

<h3 id="mishumo-ya-muoditha-dzhenerala">188. Mishumo ya Muoditha-Dzhenerala</h3>

<ol>
  <li>Muoditha-Dzhenerala u tea u oditha na u ṋea muvhigo malugana na mbalelano, zwitatamennde zwa gwama na ndangulo ya zwa gwama zwa—
    <ol>
      <li>mihasho yoṱhe ya muvhuso wa lushaka na muvhuso wa vunḓu khathihi na ndaulo dza hone;</li>
      <li>mimasipala yoṱhe; na</li>
      <li>tshiimiswa tshiṅwe na tshiṅwe kana tshivhumbeo tsha zwa mbalelano zwine zwa ṱoḓiwa uri zwi odithiwe nga Muoditha-Dzhenerala nga mulayo wa lushaka na wa vunḓu.</li>
    </ol>
  </li>
  <li>Hu tshi ḓadziswa kha mishumo yo randelwaho kha khethekanyo ṱhukhu ya (1) na musi hu tshi tevhedzwa mulayo muṅwe na muṅwe, Muoditha-Dzhenerala a nga oditha na u ṋea muvhigo nga ha mbalelano, zwitatamennde zwa gwama na ndangulo ya zwa gwama kha—
    <ol>
      <li>tshiimiswa tshiṅwe na tshiṅwe tsho lambedzwaho nga Tshikwama tsha Mbuelo tsha lushaka kana Tshikwama tsha Mbuelo tsha Vunḓu, kana nga masipala; kana;</li>
      <li>tshiimiswa tshiṅwe na tshiṅwe tsho tendelwaho hu tshi tevhelwa mulayo ufhio kana ufhio wa u ṱanganedza tshelede I no ḓo shumiselwa zwa nnyi na nnyi.</li>
    </ol>
  </li>
  <li>Muoditha-Dzhenerala u tea u ṋetshedza muvhigo wa odithi kha vhusimamilayo vhuṅwe na vhuṅwe vhune ha vha na dzangalelo kha u oditha, na kha maanḓalanga afhio na afhio o randelwaho nga mulayo. Mivhigo yoṱhe I fanela u anḓadzwa.</li>
  <li>Muoditha-Dzhenerala u na maṅwe maanḓa na miṅwe mishumo yo randelwaho nga mulayo wa lushaka.</li>
</ol>

<h3 id="tshifhinga-tsha-u-shuma-ofisini-1">189. Tshifhinga tsha u shuma ofisini</h3>

<p>Muoditha-Dzhenerala u fanela u tholiwa lwa tshifhinga tsho tiwaho, tshi sa shanduki nahone tshi sa dovhololwi, tsha miṅwaha I re vhukati ha miṱanu na ya fumi.</p>

<h2 id="khomishini-ya-zwa-khetho">Khomishini ya zwa Khetho</h2>

<h3 id="mishumo-ya-khomishini-ya-zwa-khetho">190. Mishumo ya Khomishini ya zwa Khetho</h3>

<ol>
  <li>Khomishini ya zwa Khetho I ḓo—
    <ol>
      <li>langula, I tshi tevhela mulayo wa lushaka, khetho dza madzangano a vhusimamilayo a lushaka na a vunḓu na a masipala;</li>
      <li>vhona uri idzo khetho ndi khetho kwadzo dzo vhofholowaho; na u</li>
      <li>ḓivhadza mvelelo dza khetho dzenedzo hu saathu u fhela tshifhinga tshine tsha tea u vha tsho randelwa nga mulayo wa lushaka tshine tsha ḓo vha tshi tshipfufhi u ya nga hune zwa konadzea ngaho.</li>
    </ol>
  </li>
  <li>Khomishini ya Khetho I na maṅwe maanḓa na miṅwe mishumo yo randelwaho nga mulayo wa lushaka.</li>
</ol>

<h3 id="kuvhumbelwe-kwa-khomishini-ya-khetho">191. Kuvhumbelwe kwa Khomishini ya Khetho</h3>

<p>Khomishini ya zwa Khetho I tea u vhumbiwa nga vhathu vha si ho fhasi ha vhararu. Tshivhalo tsha miraḓo na tshifhinga tshine vha tea u vha vhe ofisini ngatsho zwi tea u randelwa nga mulayo wa lushaka.</p>

<h2 id="maanalanga-a-ivhusaho-a-laulaho-zwa-khasho">Maanḓalanga a Ḓivhusaho a Laulaho zwa Khasho</h2>

<h3 id="maanalanga-a-khasho">192. Maanḓalanga a Khasho</h3>

<p>Mulayo wa Lushaka u tea u thoma maanḓalanga a ḓivhusaho a u langula zwa khasho, hu tshi itelwa tshitshavha, na u itela uri hu vhe na mihumbulo minzhi I imeleho tshitshavha tsha Afrika Tshipembe nga u angaredza.</p>

<h2 id="mbetshelo-nga-u-angaredza">Mbetshelo nga u Angaredza</h2>

<h3 id="u-tholiwa">193. U tholiwa</h3>

<ol>
  <li>Mutsireledzi wa Tshitshavha na miraḓo ya Khomishini iṅwe na iṅwe yo thomiwaho nga fhasi ha iyi Ndima vha tea u vha vhe vhafumakadzi kana vhanna vhane—
    <ol>
      <li>vha vha vhadzulapo vha Afrika Tshipembe;</li>
      <li>vha vha vho tewaho nga u fara poswo yeneyo; na</li>
      <li>vha tevhedzela ṱhoḓea dziṅwe na dziṅwe dzo randelwaho nga mulayo wa lushaka.</li>
    </ol>
  </li>
  <li>Ṱhoḓea ya Khomishini yo thomiwaho nga iyi Ndima ya u sumbedza nga u    ṱanḓavhuwa tshivhumbeo u ya nga mbeu kana lushaka tsha Afrika Tshipembe zwi tea u dzhielwa nṱha musi miraḓo I tshi tholiwa.</li>
  <li>Muoditha-Dzhenerala u tea u vha e mufumakadzi kana munna ane a vha mudzulapo wa Afrika Tshipembe, o tewaho nga u fara poswo yeneyo. Hu tea u dzhielwa nṱha nga maanḓa nḓivho yo khetheaho, kana tshenzhemo kha zwa u oditha, tshelede dza muvhuso nahone zwa ndaulo ya muvhuso na zwone zwi tea u dzhielwa nṱha musi hu tshi tholwa Muoditha- Dzhenerala.</li>
  <li>Phresidennde, hu tshi tevhelwa themendelo ya Buthano ḽa Lushaka, u tea u thola Mutsireledzi wa Tshitshavha, Muoditha- Dzhenerala na miraḓo ya—
    <ol>
      <li>Khomishini ya Pfanelo dza Vhuthu ya Afrika Tshipembe;</li>
      <li>Khomishini ya Ndinganyiso ya zwa Mbeu; na</li>
      <li>Khomishini ya zwa Khetho.</li>
    </ol>
  </li>
  <li>Buthano ḽa Lushaka ḽi tea u themendela vhathu vho—
    <ol>
      <li>nangiwaho nga komiti ya Buthano ḽa Lushaka ḽo vhumbwaho nga tshivhalo tsha miraḓo ya madzangano oṱhe tsho imelelwaho nga u linganela kha Buthano; na</li>
      <li>vho tendiwaho nga Buthano nga ḽikumedzwa ḽo ṱanganedzwaho nga vouthu dza thikhedzo—
        <ol>
          <li>dzi linganaho 60 tsha ḓana ya miraḓo ya Buthano, arali themendelo I ya u tholiwa ha Mutsireledzi wa Tshitshavha kana Muoditha-Dzhenerala; kana</li>
          <li>ya vhunzhi ha miraḓo ya Buthano, arali themendelo I ya u tholiwa ha muraḓo wa Khomishini.</li>
        </ol>
      </li>
    </ol>
  </li>
  <li>U dzhenelela ha tshitshavha tshapo , kha u themendela zwi nga itwa sa zwe zwa lavhelelwa kha khethekanyo ya 59 (1)(a).</li>
</ol>

<h3 id="u-bviswa-ofisini">194. U bviswa ofisini</h3>

<ol>
  <li>Mutsireledzi wa Tshitshavha, Muoditha-Dzhenerala kana muraḓo wa Khomishini yo thomiwaho nga fhasi ha iyi Ndima a nga bviswa ofisini yawe fhedzi nga nṱhani ha—
    <ol>
      <li>u sa ḓifara zwavhuḓi, u balelwa u ita mushumo na u sa kona mushumo;</li>
      <li>u wanululwa malugana na izwo nga komiti ya Buthano ḽa Lushaka, na</li>
      <li>u ṱanganedzwa ha ḽikumedzwa nga Buthano ḽa uri uyo muthu a bvisiwe ofisini.</li>
    </ol>
  </li>
  <li>Ḽikumedzwa ḽa Buthano ḽa Lushaka malugana na u bvisiwa ofisini ha—
    <ol>
      <li>Mutsireledzi wa Tshitshavha kana Muoditha-Dzhenerala u fanela u        ṱanganedziwa nga vouthu dza thikhedzo dza mbili tshararu tsha miraḓo ya Buthano; kana</li>
      <li>Muraḓo wa Khomishini u fanela u ṱanganedziwa nga vouthu dza thikhedzo dza vhunzhi ha miraḓo ya Buthano.</li>
    </ol>
  </li>
  <li>Phresidennde a nga—
    <ol>
      <li>imisa muthu Iwa tshifhinganyana ofisini musi kana nga murahu ha u thoma ha u tshimbidzwa ha mishumo ya komiti ya Buthano ḽa Lushaka na u bviswa ha uyo muthu; na</li>
      <li>fanela u bvisa muthu ofisini musi ho ṱanganedzwa ḽikumedzwa nga Buthano ḽi huwelelaho uri muthu a bviswe.</li>
    </ol>
  </li>
</ol>


	</div><!--#wrapper-->
	

	<div id="footer" class="non-printing">
		<div class="footer-content">
			<p>
				<a href="/constitution/" title="Home: My Constitution" class="footer-series">Home</a>
				<a href="0-3-contents.html" title="Contents: Ndayotewa ya Riphabuḽiki ya Afrika Tshipembe" class="footer-book"><em>Ndayotewa ya Riphabuḽiki ya Afrika Tshipembe</em></a>
				<a href="" title="Top: 9. Zwiimiswa zwa Muvhuso zwi Tikedzaho Demokirasi ya zwa Ndayotewa" class="footer-page">9. Zwiimiswa zwa Muvhuso zwi Tikedzaho Demokirasi ya zwa Ndayotewa</a>
			</p>
		</div><!--.footer-content-->
	</div><!--#footer-->

	
</body>
</html>

