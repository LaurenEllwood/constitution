<!doctype html>
<html xmlns="http://www.w3.org/1999/xhtml" lang="ve" xml:lang="ve">
<head>
	<title>Ndayotewa ya Riphabuḽiki ya Afrika Tshipembe: Ṱhumetshedzo ya B. Muvhuso wa Vhuthihi ha Lushaka&#58; Sia la Lushaka</title>
	<meta http-equiv="content-type" content="text/html; charset=UTF-8" />
	<meta name="viewport" content="width=device-width, initial-scale=1">
	<link rel="stylesheet" type="text/css" media="screen" href="/constitution/css/web-constitution.css" />
	<link rel="stylesheet" type="text/css" media="print" href="../css/print-constitution.css" />

	<!-- Google Analytics, runs unless this is running through PrinceXML -->
	<script>
		if (typeof Prince  === "undefined") {
			(function(i,s,o,g,r,a,m){i['GoogleAnalyticsObject']=r;i[r]=i[r]||function(){
			(i[r].q=i[r].q||[]).push(arguments)},i[r].l=1*new Date();a=s.createElement(o),
			m=s.getElementsByTagName(o)[0];a.async=1;a.src=g;m.parentNode.insertBefore(a,m)
			})(window,document,'script','//www.google-analytics.com/analytics.js','ga');

			ga('create', 'UA-74400612-1', 'auto');
			ga('send', 'pageview');
		}
	</script>

</head>
<body class="chapter">


		<div id="nav-bar" class="non-printing">
			<p>
				<a href="/constitution/" title="Home: My Constitution" class="nav-series">My Constitution</a>
				<a href="0-3-contents.html" title="Contents: Ndayotewa ya Riphabuḽiki ya Afrika Tshipembe" class="nav-book">Ndayotewa ya Riphabuḽiki ya Afrika Tshipembe</a>
				<a href="" title="Top: Ṱhumetshedzo ya B. Muvhuso wa Vhuthihi ha Lushaka&#58; Sia la Lushaka"  class="nav-page">Ṱhumetshedzo ya B. Muvhuso wa Vhuthihi ha Lushaka&#58; Sia la Lushaka</a>
			</p>
		</div><!--#nav-bar-->

	<div id="wrapper">


<h1 id="humetshedzo-ya-b-muvhuso-wa-vhuthihi-ha-lushaka-sia-la-lushaka">Ṱhumetshedzo ya B: Muvhuso wa Vhuthihi ha Lushaka: Sia la Lushaka</h1>

<ol>
  <li>
    <p>Khethekanyo ya 84 ya Ndayotewa ntswa i lavhelelwa u vha na iṅwe khethekanyo ṱhukhu i tevhelaho:</p>

    <blockquote>
      <ol start="3">
        <li>Phresidennde u fanela u kwamana na Vhathusa-Phresidennde—
          <ol>
            <li>kha mveledziso na tshumiso ya mbekanyamaitele dza muvhuso wa lushaka;</li>
            <li>kha mafhungo oṱhe a yelanaho na ndangulo ya Khabinethe na nga u ita mushumo wa Khabinethe;</li>
            <li>kha u ṋetshedza Vhathusa-Phresidennde mishumo;</li>
            <li>phanḓa ha musi a tshi ita u thola hufhio kana hufhio fhasi ha Ndayotewa kana mulayo ufhio na ufhio zwi tshi katela na u tholwa ha vhaambasada kana vhaṅwe vhaimeleli vha zwa vhudipulomati;</li>
            <li>phanḓa ha musi a tshi thola khomishini ya ṱhoḓisiso;</li>
            <li>phanḓa ha musi a tshi vhidza referandamu; na</li>
            <li>phanḓa ha musi a tshi hangwela kana u vhofholola vhatshinyi.</li>
          </ol>
        </li>
      </ol>
    </blockquote>
  </li>
  <li>
    <p>Khethekanyo ya 89 ya Ndayotewa ntswa i lavhelelwa u vha na iṅwe khethekanyo ṱhukhu i tevhelaho:</p>

    <blockquote>
      <ol start="3">
        <li>Khethekanyo ṱhukhu ya (1) na (2) dzi shuma na kha Muthusa-Phresidennde.</li>
      </ol>
    </blockquote>
  </li>
  <li>
    <p>Phara ya (a) ya khethekanyo ya 90 (1) ya Ndayotewa ntswa i lavhelelwa u vhalea nga nḓila i tevhelaho:</p>

    <blockquote>
      <p>(a) Muthusa-Phresidennde o tholiwaho nga Phresidennde;</p>
    </blockquote>
  </li>
  <li>
    <p>Khethekanyo ya 91 ya Ndayotewa ntswa i lavhelelwa u vhalea nga u rali:</p>

    <blockquote>
      <p>91. Khabinethe</p>

      <ol>
        <li>Khabinethe yo vhumbiwa nga Phresidennde, Vhathusa-Phresidennde na—
          <ol>
            <li>Minisṱa vha sa fhiriho 27 vhane vha vha miraḓo ya Buthano ḽa Lushaka, vho tholiwaho hu tshi tevhedzwa khethekanyo ṱhukhu ya (8) u swika 12; na</li>
            <li>Minisṱa muthihi ane a si vhe muraḓo wa Buthano ḽa Lushaka nahone o tholiwaho hu tshi tevhedzwa khethekanyo ṱhukhu ya (13) tenda Phresidennde a tshi shuma a kwamana na Vhathusa-Phresidennde na vharangaphanḓa vha mahoro ane a khou dzhenelela, vha tshi vhona u tholiwa ha Minisṱa onoyo ho tea.</li>
          </ol>
        </li>
        <li>Ḽihoro ḽiṅwe na ḽiṅwe ḽo faraho madzulo a si ho fhasi ha 80 kha Buthano ḽa Lushaka ḽo tea u thola Muthusa-Phresidennde muthihi a tshi bva kha miraḓo ya Buthano.</li>
        <li>Arali hu si na ḽihoro kana ḽihoro ḽithihi ḽo fara madzulo a 80 kana u fhira Buthanoni, ḽihoro ḽine ḽa vha na madzulo manzhisa ḽo faraho tshiimo tsha vhuvhili tsha tshivhalo tsha madzulo tshihulusa ḽiṅwe na ḽiṅwe ḽalo ḽo tea u thola Muthusa-Phresidennde muthihi a tshi bva kha miraḓo ya Buthano.</li>
        <li>Musi o nangiwa, Muthusa-Phresidennde a nga nanga u sala e muraḓo kana a guma u vha muraḓo wa Buthano.</li>
        <li>Muthusa-Phresidennde vha nga shumisa maanḓa nahone vha fanela u ita mishumo yo kumedzwaho ofisi ya Muthusa-Phresidennde nga Ndayotewa kana yo avhelwaho yeneyo ofisi nga Phresidennde.</li>
        <li>Muthusa-Phresidennde u fara ofisi—
          <ol>
            <li>u swika 30 Lambamai 1999 nga nnḓa ha u thivhiwa kana u litshiswa nga ḽihoro ḽine ḽa thola hu tshi tevhedzwa khethekanyo ṱhukhu ya (2) na (3); kana</li>
            <li>u swika muthu o khethwaho sa Phresidennde nga murahu ha khetho ifhio na ifhio ya Buthano ḽa Lushaka yo farwaho phanḓa ha ḽa 30 Lambamai 1999 a tshi thoma u shuma.</li>
          </ol>
        </li>
        <li>Tshikhala ofisini ya Muthusa-Phresidennde tshi nga ḓadzwa nga ḽihoro    ḽo nangaho onoyo Muthusa-Phresidennde.</li>
        <li>Ḽihoro ḽi re na madzulo a 20 kha Buthano ḽa Lushaka nahone ḽe ḽa dzhia tsheo ya u dzhenelela kha muvhuso wa vhuthihi, ḽo fanelwa nga u avhelwa ofisi nthihi kana nnzhi dza Khabinethe dzine malugana nadzo Minisṱa vho bulwano kha khethekanyo ṱhukhu ya (1) (a) vha tea u tholiwa u ya nga tshivhalo tsha madzulo ane Buthano ḽa Lushaka ḽa vha nao hu tshi vhambedzwa na tshivhalo tsha madzulo o farwaho nga maṅwe mahoro a zhenelelaho.</li>
        <li>Ofisi dza Khabinethe dzi fanela u avhelwa mahoro u ya nga maitele a tevhelaho—
          <ol>
            <li>Mukovhe kana tshivhalo tsha madzulo nga ofisi tshi fanela u tiwa nga u kovha tshivhalo tshoṱhe tsha madzulo kha Buthano ḽa Lushaka ḽa mahoro oṱhe ane a khou dzhenelela nga tshivhalo tsha dziofisi dzine malugana nadzo Minisṱa vho bulwaho kha khethekanyo ṱhukhu ya (1).</li>
            <li>Vha tea u tholiwa, ho ingwa nthihi.</li>
            <li>Mvelelo hu sa sedzwi tshararu na tshafumi tshi tevhelaho arali tshi hone, ndi tshivhalo tsha madzulo nga ofisi.</li>
            <li>Tshivhalo tsha dziofisi tsho teaho u avhelwa ḽihoro ḽi shelaho mulenzhe tshi tiwa nga u kovha tshivhalo tshoṱhe tsha madzulo a Buthano ḽa Lushaka nga tshivhalo itsho tsho bulwaho kha phara ya (b).</li>
            <li>Mvelelo, hu tshi tevhedzwa phara ya (e) dzi sumba tshivhalo tsha ofisi tsho teaho u avhelwa ḽeneḽo ḽihoro.</li>
          </ol>
        </li>
        <li>Phresidennde nga murahu ha musi o kwamana na Muthusa-Phresidennde na vharangaphanḓa vha mahoro a khou dzhenelelaho u fanela—
          <ol>
            <li>ta ofisi dzine dza fanela u avhelwa mahoro ane a khou dzhenelela u ya nga tshivhalo tsha ofisi dze a avhelwa nga khethekanyo ṱhukhu ya (9);</li>
            <li>u thola u ya nga iṅwe na iṅwe ya ofisi muraḓo wa Buthano ḽa Lushaka ane a vha muraḓo wa ḽihoro ḽine ḽa khou ṋewa phothifoḽio yeneyo nga fhasi ha phara ya (a), sa Minisṱa a re na vhuḓifhinduleli ha yeneyo ofisi;</li>
            <li>arali zwa vha na ndeme u itela ndivho dza Ndayotewa kana zwi tshi itelwa vhuvhusi havhuḓi, ha fhambanywa u tiwa hu re kha phara ya (a), u ya nga khethekanyo ṱhukhu ya (9);</li>
            <li>ha fheliswa u tholiwa huṅwe na huṅwe hu re fhasi ha phara ya (b)—
              <ol>
                <li>arali Phresidennde a humbelwa uri a ite ngauralo nga murangaphanḓa wa ḽihoro ḽine Minisṱa a vha muraḓo waḽo; kana</li>
                <li>arali zwa vha zwi tshi khou tea u itelwa Ndayotewa kana vhuvhusi havhuḓi; kana</li>
              </ol>
            </li>
            <li>u ḓadza arali zwo tea, ho sedzwa phara ya (b) , tshikhala tshi re kha ofisi ya Minisṱa.</li>
          </ol>
        </li>
        <li>Khethekanyo ṱhukhu ya (10) I tea u shumiswa nga muya wo katelwaho kha kuhumbulele kwa muvhuso wa vhuthihi ha lushaka, nahone Phresidennde na vhaṅwe vhashumi zwavho vhane vha kwamea vha fanela u lwela u swikelela nyanḓano tshifhinga tshoṱhe malugana na u shumiswa ha iyo khethekanyo ṱhukhu, Tenda arali hu sa konwi u swikelelwa nyanḓano nga ha—
          <ol>
            <li>u shumiswa ha maanḓa o bulwaho kha phara ya (a), (c) kana (d)(ii) ya iyo khethekanyo ṱhukhu, hu ḓo ṱanganedzwa tsheo ya Phresidennde;</li>
            <li>u shumiswa ha maanḓa o bulwaho kha phara ya (b), (d)(i) kana (e) ya khethekanyo ṱhukhu yeneyo ane a kwama muthu ane a si vhe muraḓo wa ḽihoro ḽa Phresidennde, tsheo ya murangaphanḓa wa ḽihoro ḽine muthu onoyo a vha muraḓo I ḓo ṱanganedzwa; na</li>
            <li>u shumiswa ha maanḓa o bulwaho kha phara ya (b) kana ya (e) ya khethekanyo ṱhukhu yeneyo ane a kwama muthu ane a vha muraḓo wa ḽihoro ḽa Phresidennde, hu ḓo ṱanganedzwa tsheo ya Phresidennde.</li>
          </ol>
        </li>
        <li>Arali u tiwa hufhio kana hufhio ha u avha dziofisi ha vha hu ho fhambanaho nga fhasi ha khethekanyo ṱhukhu ya(10) (c), Minisṱa vha kwameaho vha tea u ṱutshela ofisi dzavho fhedzi vho fanelwa, hune zwa vha zwo tea, nga u tholiwa hafhu kha dziṅwe ofisi dzo avhelwaho mahoro avho u ya nga u tiwa ho fhambanaho.</li>
        <li>Phresidennde—
          <ol>
            <li>O kwamana na Vhathusa-Phresidennde na vharangaphanḓa vha mahoro vhane vha khou dzhenelela, u fanela—
              <ol>
                <li>u ta yeneyo ofisi ya Minisṱa o bulwaho kha khethekanyo ṱhukhu ya (1) (b) arali zwa ṱoḓea hu tshi tevhedzwa tsheo ya Phresidennde fhasi ha yeneyo khethekanyo ṱhukhu.</li>
                <li>u thola malugana na yeneyo ofisi muthu ane a si vhe muraḓo wa Buthano ḽa Lushaka, sa Minisṱa a re na vhuḓifhinduleli kha yeneyo ofisi.</li>
                <li>u ḓadza arali zwo fanela, tshikhala malugana na yeneyo ofisi; kana (a) nga murahu ha u kwamana na Vhathusa- Phresidennde na vharangaphanḓa vha mahoro ane a khou dzhenelela, u fanela u fhelisa u tholiwa hufhio na hufhio fhasi ha phara ya (a) arali zwa ṱoḓea hu u itela Ndayotewa kana hu tshi itelwa muvhuso wavhuḓi.</li>
              </ol>
            </li>
          </ol>
        </li>
        <li>Miṱangano ya Khabinete I fanela u tshimbidzwa nga Phresidennde, kana arali Phresidennde o laedza ngauralo, nga Muthusa-Phresidennde:    Tenda ha vha na uri Vhathusa-Phresidennde vha tshimbidza miṱangano ya Khabinethe nga u sielisana nga nnḓa ha musi ṱhoḓea dza shishi dza muvhuso na muya wo katelwaho kha kuhumbulele kwa muvhuso wa vhuthihi ha lushaka dzi tshi zwi ṱoḓa nga iṅwe nḓila.</li>
        <li>Khabinethe I fanela u shuma nga maitele ane a dzhiela nṱha muya wa u    ṱoḓa nyanḓano o katelwaho kha kuhumbulele kwa muvhuso wa vhuthihi ha lushaka khathihi na ṱhoḓea ya muvhuso u shumaho.</li>
      </ol>
    </blockquote>
  </li>
  <li>
    <p>Khethekanyo ya 93 ya Ndayotewa ntswa i lavhelelwa u vhalea sa hezwi:</p>

    <blockquote>
      <p>93. U tholiwa ha Vhathusa-Minisṱa</p>

      <ol>
        <li>Phresidennde a nga, nga murahu ha u kwamana na Vhathusa-Phresidennde vha Khorotshitumbe na vharangaphanḓa vha mahoro, vhane vha dzhenelela kha khabinethe sika poso dza vhathusa-dziminisṱa.</li>
        <li>Ḽihoro ḽo tendelwa u avhelwa poso nthihi kana dzi fhiraho nthihi dza vhathusa-minisṱa nga u lingana na nga maitele ane ofisi dza Khabinethe dza avhiwa ngao.</li>
        <li>Mbetshelo dza khethekanyo ya 91 (10) u swika (12) dzi a shuma, dzi na tshanduko dzo teaho, ho sedzwa Vhathusa-Minisṱa, nahone kha u shuma honoho Minisṱa kha khethekanyoyeneyo kana ofisi zwi tea u vhaliwa sa zwine zwa amba Muthusa-Minisṱakana poso ya muthusa- minisṱa onoyo.</li>
        <li>Arali muthu o tholiwa sa Muthusa-Minisṱa wa ofisi ifhio na ifhio yo kumedzwaho Minisṱa—
          <ol>
            <li>onoyo Muthusa-Minisṱa u fanela u shumisa na u shuma maimoni a Minisṱa o teaho, maanḓa afhio na afhio na mishumo yo        ṋetshedzwaho onoyo Minisṱa hu tshi tevhedzwa mulayo ufhio na ufhio kana nga iṅwe nḓila ine ya nga ṋetshedzwa onoyo Muthusa-Minisṱa nga Minisṱa hu tshi tevhedzwa ndaela dza Phresidennde; na</li>
            <li>u bulwa hufhio na hufhio kha mulayo ufhio na ufhio ha onoyo Minisṱa hu fanela u dzhiiwa hu hu katelaho u bulwa ha Muthusa-Minisṱa o farelaho u ya nga u ṋetshedzwa ho bulwaho nga fhasi ha phara ya (a) nga Minisṱa ane onoyo Muthusa-Minisṱa a khou farela ene.</li>
          </ol>
        </li>
        <li>Tshifhinga tshiṅwe na tshiṅwe musi Minisṱa a siho kana nga tshiitisi tshifhio na tshifhio, a sa koni u shumisa maanḓa afhio na afhio kana u ita mushumo ufhio na ufhio wa ofisi, Phresidennde a nga thola Muthusa-Minisṱa muṅwe na muṅwe kana muthu muṅwe na muṅwe uri a shume vhuimoni ha Muthusa-Minisṱa, o bulwaho khamusi nga u angaredza kana nga u shumisa maanḓa o sumbedzwaho kana u ita mushumo.</li>
      </ol>
    </blockquote>
  </li>
  <li>
    <p>Khethekanyo ya 96 ya Ndayotewa ntswa i lavhelelwa u vha na dziṅwe khethekanyo dzi tevhelaho:</p>

    <blockquote>
      <ol start="3">
        <li>Vhominisṱa vha na vhuḓifhinduleli nga muthihi nga muthihi kha Phresidennde na kha Buthano ḽa Lushaka kha u laula ofisi dzavho nahone miraḓo yoṱhe ya khabinethe sa zwenezwo vha na vhuḓifhinduleli vho ṱangana kha u ita mishumo ya muvhuso wa lushaka na mbekanyamaitele dzawo.</li>
        <li>Dziminisṱa vha fanela u laula ofisi dzavho hu tshi tevhedzwa mbekanyamaitele yo tiwaho nga Khabinethe.</li>
        <li>Arali Minisṱa a kundelwa u laula ofisi hu tshi tevhedzwa mbekanyamaitele ya Khabinethe, Phresidennde a nga ṱoḓa uri Minisṱa onoyo a ite uri ndaulo ya ofisi I anane na yeneyo mbekanyamaitele.</li>
        <li>Arali onoyo Minisṱa a kundelwa u tevhedza ṱhoḓea dza Phresidennde a nga fhasi ha khethekanyo ṱhukhu ya (5), Phresidennde a nga mu bvisa ofisini—
          <ol>
            <li>arali e Minisṱa o bulwaho kha khethekanyo ya 91 (1) (a), nga murahu ha u kwamana na Minisṱa, nahone arali Minisṱa a si muraḓo wa Ḽihoro ḽa Phresidennde kana a si murangaphanḓa wa ḽihoro ḽi no khou dzhenelela, na nga murahu ha u kwamana na murangaphanḓa wa ḽihoro ḽeneḽo ḽa Minisṱa; kana</li>
            <li>arali e Minisṱa o bulwaho kha khethekanyo ya 91 (1)(b), nga murahu ha u kwamana na Vhathusa- Phresidennde na vharangaphanḓa vha mahoro a shelaho mulenzhe.</li>
          </ol>
        </li>
      </ol>
    </blockquote>
  </li>
</ol>


	</div><!--#wrapper-->
	

	<div id="footer" class="non-printing">
		<div class="footer-content">
			<p>
				<a href="/constitution/" title="Home: My Constitution" class="footer-series">Home</a>
				<a href="0-3-contents.html" title="Contents: Ndayotewa ya Riphabuḽiki ya Afrika Tshipembe" class="footer-book"><em>Ndayotewa ya Riphabuḽiki ya Afrika Tshipembe</em></a>
				<a href="" title="Top: Ṱhumetshedzo ya B. Muvhuso wa Vhuthihi ha Lushaka&#58; Sia la Lushaka" class="footer-page">Ṱhumetshedzo ya B. Muvhuso wa Vhuthihi ha Lushaka&#58; Sia la Lushaka</a>
			</p>
		</div><!--.footer-content-->
	</div><!--#footer-->

	
</body>
</html>

