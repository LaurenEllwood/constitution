<!doctype html>
<html xmlns="http://www.w3.org/1999/xhtml" lang="ve" xml:lang="ve">
<head>
	<title>Ndayotewa ya Riphabuḽiki ya Afrika Tshipembe: 5. Phresidennde na Khorotshitumbe ya Lushaka</title>
	<meta http-equiv="content-type" content="text/html; charset=UTF-8" />
	<meta name="viewport" content="width=device-width, initial-scale=1">
	<link rel="stylesheet" type="text/css" media="screen" href="/constitution/css/web-constitution.css" />
	<link rel="stylesheet" type="text/css" media="print" href="../css/print-constitution.css" />

	<!-- Google Analytics, runs unless this is running through PrinceXML -->
	<script>
		if (typeof Prince  === "undefined") {
			(function(i,s,o,g,r,a,m){i['GoogleAnalyticsObject']=r;i[r]=i[r]||function(){
			(i[r].q=i[r].q||[]).push(arguments)},i[r].l=1*new Date();a=s.createElement(o),
			m=s.getElementsByTagName(o)[0];a.async=1;a.src=g;m.parentNode.insertBefore(a,m)
			})(window,document,'script','//www.google-analytics.com/analytics.js','ga');

			ga('create', 'UA-74400612-1', 'auto');
			ga('send', 'pageview');
		}
	</script>

</head>
<body class="chapter">


		<div id="nav-bar" class="non-printing">
			<p>
				<a href="/constitution/" title="Home: My Constitution" class="nav-series">My Constitution</a>
				<a href="0-3-contents.html" title="Contents: Ndayotewa ya Riphabuḽiki ya Afrika Tshipembe" class="nav-book">Ndayotewa ya Riphabuḽiki ya Afrika Tshipembe</a>
				<a href="" title="Top: 5. Phresidennde na Khorotshitumbe ya Lushaka"  class="nav-page">5. Phresidennde na Khorotshitumbe ya Lushaka</a>
			</p>
		</div><!--#nav-bar-->

	<div id="wrapper">


<h1 id="ndima-ya-5-phresidennde-na-khorotshitumbe-ya-lushaka-83-102">Ndima ya 5: Phresidennde na Khorotshitumbe ya Lushaka (83-102)</h1>

<h2 id="phresidennde">83. Phresidennde</h2>

<ol>
  <li>Phresidennde—
    <ol>
      <li>ndi Ṱhoho ya Muvhuso na ṱhoho ya Khorotshitumbe ya lushaka;</li>
      <li>u tea u tevhela, u tsireledza na u ṱhonifha Ndayotewa sa wone mulayo muhulwane wa Riphabuḽiki; na</li>
      <li>u ḓo ṱuṱuwedza vhuthihi ha lushaka na zwoṱhe zwine zwa bveledzisa Riphabuḽiki phanḓa.</li>
    </ol>
  </li>
</ol>

<h2 id="maana-na-mishumo-ya-phresidennde">84. Maanḓa na mishumo ya phresidennde</h2>

<ol>
  <li>Phresidennde u na maanḓa o hweswaho nga Ndayotewa na mulayo, hu tshi katelwa iyo ine ya ṱoḓea u ita mishumo ya Ṱhoho ya Muvhuso na ya ṱhoho ya khorotshitumbe ya lushaka.</li>
  <li>Phresidennde u na vhuḓifhinduleli ha—
    <ol>
      <li>u ṋea thendelo na u saina Milayotibe;</li>
      <li>u humisela Mulayotibe murahu kha Buthano ḽa Lushaka uri u sedzuluswe hafhu malugana na u anana hawo na Ndayotewa;</li>
      <li>u fhirisela Mulayotibe kha Khothe ya Ndayotewa u itela tsheo yawo malugana na u anana ha Mulayotibe na Ndayotewa;</li>
      <li>u vhidza muṱangano u songo ḓoweleaho wa Buthano ḽa Lushaka, Khoro ya Lushaka ya Mavunḓu, kana wa Phalamennde u itela u shumana na mafhungo o khetheaho kana a tshipentshela;</li>
      <li>u ita mbetshelo dzine Ndayotewa kana mulayo zwa ṱoḓa uri zwi itwe nga Phresidennde, fhedzi a sa zwi iti sa ṱhoho ya Khorotshitumbe ya Lushaka;</li>
      <li>u vhea kana u thola khomishini dza ṱhoḓisiso,</li>
      <li>u vhidza referandamu dza lushaka hu tshi tevhedzwa Mulayo wa Phalamennde;</li>
      <li>u ṱanganedza vhaimeleli vha zwa vhudipulomati na vhaimeleli vha Khontsula vha mashango a nnḓa;</li>
      <li>u vhea vhaambasada, Vhaambasada vhahulwane, vhaimeleli vha zwa vhudipulomati na Khontsula;</li>
      <li>u hangwela vho tshinyaho na u fhungudza ndaṱiso dziṅwe na dziṅwe, zwigwevho kana u dzhielwa zwo itiswa nga vhukhakhi, na</li>
      <li>u ṋea vhathu zwiimo zwa khuliso.</li>
    </ol>

    <blockquote class="note">
      <p>[Zwine zwa tea u dzhielwa nṱha nga u angaredza: ṱhompho dza vhahulisei dzo dzheniswaho kha Gazete ya Muvhuso 24155 ya ḽa 6 Nyendavhusiku, 2002 na Gazete ya Muvhuso ya 25213 ya ḽa Fulwana 2003.]</p>
    </blockquote>
  </li>
</ol>

<h2 id="maanalanga-a-khorotshitumbe-ya-riphabuiki">85. Maanḓalanga a khorotshitumbe ya Riphabuḽiki</h2>

<ol>
  <li>Maanḓalanga a Khorotshitumbe ya Riphabuḽiki o vhewa kha Phresidennde.</li>
  <li>Phresidennde khathihi na miṅwe Miraḓo ya Khabinethe vha shumisa maanḓalanga a khorotshitumbe nga—
    <ol>
      <li>u shumisa mulayo wa lushaka, nga nnḓa ha musi Ndayotewa kana Mulayo wa Phalamennde u tshi bula zwiṅwe-vho;</li>
      <li>u bveledza na u shumisa mbekanyamaitele ya lushaka;</li>
      <li>u tshimbidza mishumo ya mihasho ya muvhuso na ndaulo;</li>
      <li>u lugisela na u thoma mulayo; na</li>
      <li>u shuma mishumo miṅwe na miṅwe ya khorotshitumbe yo ṋetshedzwaho kha Ndayotewa kana mulayo wa lushaka.</li>
    </ol>
  </li>
</ol>

<h2 id="u-khethiwa-ha-phresidennde">86. U khethiwa ha phresidennde</h2>

<ol>
  <li>Kha muṱangano waḽo wa u thoma musi ḽi tshi khethiwa, na tshifhinga tshoṱhe musi zwi tshi ṱoḓea uri hu ḓadziwe
tshikhala, Buthano ḽa Lushaka ḽi tea u khetha mufumakadzi kana munna u bva kha miraḓo yaḽo uri a vhe Phresidennde.</li>
  <li>
    <p>Phresidennde wa Khothe ya zwa Ndayotewa u tea u ranga phanḓa khetho dza Phresidennde, kana a rumela muṅwe Muhaṱuli uri a ite uyo mushumo. Maitele o bulwaho kha Tshipiḓa tsha A tsha Sheduḽu ya 3 a ḓo shuma kha u khethiwa ha Phresidennde.</p>

    <blockquote class="note">
      <p>[Khethekanyo ṱhukhu ya. (2) yo imelwa nga khethekanyo ya. 6 ya Mulayo wa Khwiniso ya Vhurathi ya Ndayotewa wa wa 2001.]</p>
    </blockquote>
  </li>
  <li>
    <p>Khetho dza u ḓadza tshikhala ofisini ya Phresidennde dzi tea u farwa nga tshifhinga na ḓuvha ḽo tiwaho nga Phresidennde wa Khothe ya zwa Ndayotewa, fhedzi hu saathu u fhela maḓuvha a 30 u bva nga ḓuvha ḽe tshikhala itsho tsha ṱutshelwa.</p>

    <blockquote class="note">
      <p>[Khethekanyo ṱhukhu ya. (3) yo imelwa nga khethekanyo ya. 6 ya Mulayo wa Khwiniso ya Vhurathi ya Ndayotewa wa 2001.]</p>
    </blockquote>
  </li>
</ol>

<h2 id="u-thomiwa-ha-mushumo-nga-phresidennde">87. U thomiwa ha mushumo nga phresidennde</h2>

<p>Musi muthu o khethiwa sa Phresidennde, u ḓo guma u vha muraḓo wa Buthano ḽa Lushaka, nahone hu saathu u fhela maḓuvha maṱanu, u tea u thoma mushumo nga u ana kana u khwaṱhisedza u fulufhedzea kha Riphabuḽiki na u tevhela Ndayotewa, u ya nga ha Sheduḽu ya 2.</p>

<h2 id="tshifhinga-tsha-phresidennde-tsha-u-shuma-ofisini">88. Tshifhinga tsha phresidennde tsha u shuma ofisini</h2>

<ol>
  <li>Tshifhinga tsha Phresidennde tsha u shuma ofisini tshi thoma musi a tshi thoma u shuma, tsha fhela musi a tshi ṱutshela tshikhala kana musi muṅwe muthu o khethiwaho sa Phresidennde a tevhelaho a tshi thoma u shuma.</li>
  <li>A hu na muthu ane a ḓo shuma sa Phresidennde zwifhinga zwi fhiraho zwivhili, fhedzi, musi muthu a tshi khethiwa uri a ḓadze tshikhala tshi si na muthu ofisini ya Phresidennde, tshifhinga tsha vhukati ha u khethiwa uho u ya kha khetho dzi tevhelaho a tshi dzhiiwi sa tshifhinga tsha ofisi.</li>
</ol>

<h2 id="u-bviswa-ha-phresidennde">89. U bviswa ha phresidennde</h2>

<ol>
  <li>Buthano ḽa Lushaka, nga ḽikumedzwa ḽa tshivhalo tshi linganaho kana u fhira mbili tshararu tsha miraḓo yaḽo, ḽi nga bvisa Phresidennde ofisini yawe nga nṱhani ha—
    <ol>
      <li>u thithiswa zwihulwane ha Ndayotewa kana mulayo;</li>
      <li>u sa ḓifara zwavhuḓi ho kalulaho; kana</li>
      <li>u sa kona u ita mishumo ya ofisi yawe.</li>
    </ol>
  </li>
  <li>Muthu muṅwe na muṅwe o bvisiwaho ofisini ya Phresidennde malugana na khethekanyo ṱhukhu ya (1) (a) kana (b) a nga si wane mbuelo iṅwe na iṅwe ya yeneyo ofisi, nahone a nga si shume kha poso ya muvhuso.</li>
</ol>

<h2 id="mufarela-phresidennde">90. Mufarela-phresidennde</h2>

<ol>
  <li>Musi Phresidennde a nnḓa ha Riphabuḽiki kana a sa koni u ita mishumo ya ofisi ya Phresidennde, kana musi ofisi ya
Phresidennde i si na muthu, mufari wa ofisi u ya nga mutevhe u re afho fhasi u ḓo imela Phresidennde—
    <ol>
      <li>Muthusa-Phresidennde;</li>
      <li>Minisṱa o nangiwaho nga Phresidennde.</li>
      <li>Minisṱa o nangiwaho nga miṅwe miraḓo ya Khabinethe.</li>
      <li>Mulangadzulo, u swikela Buthano ḽa Lushaka ḽi tshi nanga muṅwe wa miraḓo yaḽo.</li>
    </ol>
  </li>
  <li>Mufarela-Phresidennde u na vhuḓifhinduleli, maanḓa na mishumo ya Phresidennde.</li>
  <li>Musi a saathu u dzhia vhuḓifhinduleli, maanḓa na mishumo ya Phresidennde, Mufarela-Phresidennde u tea u ana kana u khwaṱhisedza u fulufhedzea hawe kha Riphabuḽiki na u tevhela Ndayotewa, u ya nga ha Sheduḽu ya 2.</li>
  <li>
    <p>Muthu ane musi a tshi khou shuma sa Mufarela-Phresidennde a vha o no ana kana u khwaṱhisedza u fhulufhedzea kha Riphabuḽiki ha ngo fanela u dovha a ana na u khwaṱhisedza musi a tshi khou dovha u shuma sa Mufarela-Muphresidennde lwa tshifhinga tshine tsha ḓo fhela musi muthu ane a khou khethiwa saPhresidennde a tshi thoma u shuma.</p>

    <blockquote class="note">
      <p>[Khethekanyo ṱhukhu ya. (4) yo engedzwa nga khethekanyo ya. 1 ya Mulayo wa Khwiniso ya u Thoma ya Ndayotewa wa 1997.]</p>
    </blockquote>
  </li>
</ol>

<h2 id="khabinethe">91. Khabinethe</h2>

<ol>
  <li>Khabinethe yo vhumbiwa nga Phresidennde, sa ṱhoho ya Khabinethe, Muthusa-Phresidennde na Dziminisṱa.</li>
  <li>Phresidennde u thola Muthusa-Phresidennde na Dziminisṱa, u vha fha maanḓa na mishumo nahone a nga kha ḓi vha pandela.</li>
  <li>Phresidennde u thola—
    <ol>
      <li>Muthusa-Phresidennde u bva kha miraḓo ya Buthano ḽa Lushaka;</li>
      <li>a nga nanga tshivhalo tshiṅwe na tshiṅwe tsha Dziminisṱa u bva kha miraḓo ya Buthano ḽa Lushaka; na</li>
      <li>a nga si kone u nanga Dziminisṱa dzi fhiraho mbili u bva nnḓa ha Buthano.</li>
    </ol>
  </li>
  <li>Phresidennde u fanela u thola muraḓo wa Khabinethe uri a vhe murangaphanḓa wa mishumo ya muvhuso kha Buthano ḽa Lushaka.</li>
  <li>Muthusa-Phresidennde u fanela u thusa Phresidennde kha u ita mishumo ya muvhuso.</li>
</ol>

<h2 id="vhuifhinduleli">92. Vhuḓifhinduleli</h2>

<ol>
  <li>Vhathusa-Phresidennde na Dziminisṱa vha na vhuḓifhinduleli kha maanḓa na mishumo ya khorotshitumbe ye vha ṋewa nga Phresidennde.</li>
  <li>Miraḓo ya Khabinethe vho ṱangana kana nga muthihi nga muthihi vha na vhuḓifhinduleli kha Phalamennde kha u shumisa maanḓa na u ita mishumo yavho.</li>
  <li>Miraḓo ya Khabinethe I tea—
    <ol>
      <li>u shuma I tshi tevhedza Ndayotewa; na</li>
      <li>u ṋea Phalamennde mivhigo yo fhelelaho nahone ya misi malugana na mafhungo a re fhasi ha ndaulo yayo.</li>
    </ol>
  </li>
</ol>

<h2 id="vhathusa-dziminisa">93. Vhathusa-Dziminisṱa</h2>

<ol>
  <li>Phresidennde a nga—
    <ol>
      <li>thola tshivhalo tshiṅwe na tshiṅwe tsha Vhathusa-Dziminisṱa u bva kha miraḓo ya Buthano ḽa Lushaka; na</li>
      <li>si thole Vhathusa-Dziminisṱa vhane vha fhira vhavhili vhane vha sa bve kha Buthano, uri vha thuse miraḓo ya Khabinethe, nahone a nga kha ḓi vha pandela.</li>
    </ol>
  </li>
  <li>
    <p>Vhathusa-Dziminisṱa vho tholiwaho hu tshi tevhedzwa khethekanyo ṱhukhu ya (1) (b) vha na vhuḓifhinduleli kha Phalamennde kha u ita mishumo yavho na u shumisa maanḓa avho.</p>

    <blockquote class="note">
      <p>[Khethekanyo ya. 93 yo imelwa nga khethekanyo ya. 7 ya Mulayo wa Khwiniso ya Vhurathi ya Ndayotewa wa 2001.]</p>
    </blockquote>
  </li>
</ol>

<h2 id="u-bvela-phana-ha-khabinethe-nga-murahu-ha-khetho">94. U bvela phanḓa ha khabinethe nga murahu ha khetho</h2>

<p>Musi khetho dza Buthano ḽa Lushaka dzi tshi fariwa, Khabinethe, Muthusa-Phresidennde, Dziminisṱa na Vhathusa-Dziminisṱa vhaṅwe na vhaṅwe vha ḓo ita mushumo u swikela musi muthu o khethiwaho sa Phresidennde nga Buthano ḽi tevhelaho a tshi thoma u shuma ofisini yawe.</p>

<h2 id="muano-kana-khwahisedzo">95. Muano kana khwaṱhisedzo</h2>

<p>Phanḓa ha musi Dziminisṱa na Vhathusa-Dziminisṱa vha saathu u thoma u ita mishumo yavho, vha tea u ana kana u khwaṱhisedza u fulufhedzea kha Riphabuḽiki na u ḓo tevhela Ndayotewa, u ya nga ha Sheduḽu ya 2.</p>

<h2 id="vhuifari-ha-mirao-ya-khabinethe-na-vhathusa-dziminisa">96. Vhuḓifari ha miraḓo ya khabinethe na Vhathusa-Dziminisṱa</h2>

<ol>
  <li>Miraḓo ya Khabinethe na Vhathusa-Dziminisṱa vha tea u shuma u ya nga ha maitele a Vhuḓifari o tiwaho nga mulayo wa lushaka.</li>
  <li>Miraḓo ya Khabinethe na Vhathusa-Dziminisṱa a vho ngo tendelwa u—
    <ol>
      <li>ita miṅwe mishumo I badelaho;</li>
      <li>shuma nga nḓila iṅwe na iṅwe ine ya si yelane na mushumo wa ofisini dzavho, khathihi na u ḓidzhenisa kha nyimele iṅwe na iṅwe ine ya nga vha dzhenisa khomboni ya phambano vhukati ha mishumo yavho ya tshiofisi na madzangalelo avho vhone vhaṋe; kana</li>
      <li>shumisa tshiimo tshavho kana mafhungo maṅwe na maṅwe e vha ṋewa kha u ḓipfumisa kana u vhuedza muṅwe muthu zwi si ho mulayoni.</li>
    </ol>
  </li>
</ol>

<h2 id="u-fhiriswa-ha-mishumo">97. U fhiriswa ha mishumo</h2>

<ol>
  <li>Phresidennde, nga mulevho, a nga fhirisela kha muraḓo wa Khabinethe—
    <ol>
      <li>ndaulo ya mulayo muṅwe na muṅwe zwo ṋewaho muṅwe muraḓo; kana</li>
      <li>maanḓa kana mushumo wo ṋewaho nga mulayo kha muṅwe muraḓo.</li>
    </ol>
  </li>
</ol>

<h2 id="u-ewa-ha-maana-na-mishumo-zwa-tshifhinganyana">98. U ṋewa ha maanḓa na mishumo zwa tshifhinganyana</h2>

<p>Phresidennde a nga ṋea maanḓa kana mushumo wa muṅwe muraḓo a siho ofisini yawe kana a sa koni u shumisa maanḓa eneo kana u ita mushumo wonoyo, kha muṅwe muraḓo wa Khabinethe.</p>

<h2 id="u-kumedzwa-mishumo">99. U kumedzwa mishumo</h2>

<ol>
  <li>Muraḓo wa Khabinethe a nga ṋea maanḓa maṅwe na maṅwe ane a tea u shumiswa kana mushumo muṅwe na muṅwe une wa tea u itwa hu tshi tevhedzwa Mulayo wa Phalamennde kha muraḓo wa Khorotshitumbe ya vunḓu kana khoro ya Masipala. Mushumo—
    <ol>
      <li>u tea u itwa hu tshi tevhedzwa thendelano vhukati ha muraḓo wa Khabinethe na wa Khorotshitumbe kana Khoro ya Masipala;</li>
      <li>u tea u yelana na Mulayo wa Phalamennde une ngawo mishumo iyo ya tea u itwa na maanḓa a tea u shumiswa; na u</li>
      <li>thoma u itwa musi ho ḓivhadzwa kana u itwa mulevho nga Phresidennde.</li>
    </ol>
  </li>
</ol>

<h2 id="u-lavheleswa-ha-ndaulo-ya-vunu-nga-muvhuso-wa-lushaka">100. U lavheleswa ha ndaulo ya vunḓu nga muvhuso wa lushaka</h2>

<blockquote class="note">
  <p>[Ṱhoho yo khwiniswa nga khethekanyo ya. 2(a) ya Mulayo wa Khwiniso ya Ndayotewa ya Vhufuminthihi wa 2003.]</p>
</blockquote>

<ol>
  <li>Musi vunḓu ḽi sa koni kana ḽi tshi kundelwa u ita mishumo yaḽo ya khorotshitumbe, hu tshi tevhedzwa mulayo kana Ndayotewa, Khorotshitumbe ya Lushaka I nga dzhenelela nga u dzhia vhukando ho teaho u vhona uri mishumo I shumiwe, zwi tshi katela—
    <ol>
      <li>u bvisa ndaela kha Khorotshitumbe ya Vunḓu I ṱalutshedzaho uri u kundelwa ho vha hu ngafhani malugana na u sa kona u ita mishumo iyo, na u bula vhukando vhufhio kana vhufhio vhu teaho u dzhiwa uri hu kone u itwa mushumo; na</li>
      <li>u thoma u vha na vhuḓifhinduleli kha zwi livhanaho na mushumo uyo kha iḽo vunḓu u swika hune zwa vha zwo tea—
        <ol>
          <li>u itela uri hu vhe na maimo a lushaka o teaho kana u swikelela maimo a fhasi a u ṋetshedza tshumelo;</li>
          <li>u itela uri hu vhe na vhuthihi ha zwa ikonomi;</li>
          <li>u itela uri hu vhe na tsireledzo ya lushaka; kana</li>
          <li>u thivhela iḽo vunḓu kha u dzhia ḽiga ḽi songo teaho ḽine ḽa nga vhaisa madzangalelo a ḽiṅwe vunḓu kana shango ḽoṱhe.</li>
        </ol>
      </li>
    </ol>

    <blockquote class="note">
      <p>[Khethekanyo ṱhukhu ya. (1) yo imelwa nga khethekanyo ya. 2 (b) ya Mulayo wa Khwiniso wa Vhufuminthihi wa Ndayotewa wa 2003.]</p>
    </blockquote>
  </li>
  <li>Arali khorotshitumbe ya lushaka ya dzhenelela kha vunḓu hu tshi tevhedzwa khethekanyo ṱhukhu ya (1)(b)—
    <ol>
      <li>I tea u ṋetshedza nḓivhadzo yo tou ṅwaliwaho ya u dzhenelela kha Khoro ya lushaka ya Mavunḓu hu saathu fhela maḓuvha a 14 u bva musi u dzhenelela ho thoma;</li>
      <li>u dzhenelela hu tea u fheliswa arali Khoro I sa ṱanganedzi u dzhenelela hu saathu fhela maḓuvha a 180 nga murahu ha u dzhenelela kana mafheloni a tshifhinga tsha tshenetsho ya vha I songo ṱanganedza u dzhenelela; na uri</li>
      <li>Khoro I tea u sedzulusa u dzhenelela misi yoṱhe musi u dzhenelela hu tshi khou bvela phanḓa na u ita themendelo dzo teaho kha khorotshitumbe ya lushaka.</li>
    </ol>

    <blockquote class="note">
      <p>[Khethekanyo ṱhukhu ya (2) yo imelwa nga khethekanyo ya. 2 (c) ya Mulayo wa Khwiniso ya Vhufuminthihi ya Ndayotewa wa 2003.]</p>
    </blockquote>
  </li>
  <li>
    <p>Mulayo wa lushaka u nga laula maitele o thomiwaho kha ino khethekanyo.</p>

    <blockquote class="note">
      <p>[Khethekanyo ya. 100 yo khwiniswa nga khethekanyo ya. 2 (a) ya Mulayo wa Khwiniso ya Ndayotewa wa Vhufuminthihi wa 2003.]</p>
    </blockquote>
  </li>
</ol>

<h2 id="tsheo-dza-khorotshitumbe">101. Tsheo dza khorotshitumbe</h2>

<ol>
  <li>Tsheo ya Phresidennde I tea u vha yo tou ṅwaliwa arali—
    <ol>
      <li>yo dzhiwa hu tshi tevhedzwa mulayo; kana</li>
      <li>i na mvelelo dza mulayo.</li>
    </ol>
  </li>
  <li>Tsheo yo tou ṅwalwaho ya Phresidennde I tea u sainiwa hafhu nga muṅwe muraḓo wa Khabinethe arali tsheo iyo I tshi kwama mushumo wo    ṋewaho uyo muraḓo wa Khabinethe.</li>
  <li>Milevho, milayo na zwiṅwe zwishumiswa zwi welaho fhasi ha mulayo zwi fanela u swikelelea nga vhathu.</li>
  <li>Mulayo wa Lushaka u nga sumbedzisa nḓila ine, nahone u swika hune, zwishumiswa zwo bulwaho kha khethekanyo ṱhukhu ya (3) zwa tea u—
    <ol>
      <li>ambiwa ngazwo Phalamenndeni; na u</li>
      <li>ṱanganedzwa nga Phalamennde.</li>
    </ol>
  </li>
</ol>

<h2 id="madzinginywa-a-u-sa-vha-na-fhulufhelo">102. Madzinginywa a u sa vha na fhulufhelo</h2>

<ol>
  <li>Arali Buthano ḽa Lushaka, nga vouthu ya vhunzhi ha miraḓo yaḽo I tshi ṋea ḽidzinginywa ḽa u sa vha na fulufhelo kha Khabinethe, zwi sa kateli Phresidennde, Phresidennde u tea u dzudzanyulula Khabinethe.</li>
  <li>Arali Buthano ḽa Lushaka, nga vouthu ya vhunzhi ha miraḓo yalo, I tshi ṋea ḽidzinginywa ḽa u sa vha na fhulufhelo kha Phresidennde, Phresidennde na miṅwe miraḓo ya Khabinethe na Vhathusa-Dziminisṱa vhaṅwe na vhaṅwe vha tea u ḓirula mushumo.</li>
</ol>


	</div><!--#wrapper-->
	

	<div id="footer" class="non-printing">
		<div class="footer-content">
			<p>
				<a href="/constitution/" title="Home: My Constitution" class="footer-series">Home</a>
				<a href="0-3-contents.html" title="Contents: Ndayotewa ya Riphabuḽiki ya Afrika Tshipembe" class="footer-book"><em>Ndayotewa ya Riphabuḽiki ya Afrika Tshipembe</em></a>
				<a href="" title="Top: 5. Phresidennde na Khorotshitumbe ya Lushaka" class="footer-page">5. Phresidennde na Khorotshitumbe ya Lushaka</a>
			</p>
		</div><!--.footer-content-->
	</div><!--#footer-->

	
</body>
</html>

