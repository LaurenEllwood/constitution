<!doctype html>
<html xmlns="http://www.w3.org/1999/xhtml" lang="nd" xml:lang="nd">
<head>
	<title>UmThethosisekelo weRiphabliki yeSewula Afrika: 1. Iinqalelelo Ezisisekelo</title>
	<meta http-equiv="content-type" content="text/html; charset=UTF-8" />
	<meta name="viewport" content="width=device-width, initial-scale=1">
	<link rel="stylesheet" type="text/css" media="screen" href="/constitution/css/web-constitution.css" />
	<link rel="stylesheet" type="text/css" media="print" href="../css/print-constitution.css" />

	<!-- Google Analytics, runs unless this is running through PrinceXML -->
	<script>
		if (typeof Prince  === "undefined") {
			(function(i,s,o,g,r,a,m){i['GoogleAnalyticsObject']=r;i[r]=i[r]||function(){
			(i[r].q=i[r].q||[]).push(arguments)},i[r].l=1*new Date();a=s.createElement(o),
			m=s.getElementsByTagName(o)[0];a.async=1;a.src=g;m.parentNode.insertBefore(a,m)
			})(window,document,'script','//www.google-analytics.com/analytics.js','ga');

			ga('create', 'UA-74400612-1', 'auto');
			ga('send', 'pageview');
		}
	</script>

</head>
<body class="chapter">


		<div id="nav-bar" class="non-printing">
			<p>
				<a href="/constitution/" title="Home: My Constitution" class="nav-series">My Constitution</a>
				<a href="0-3-contents.html" title="Contents: UmThethosisekelo weRiphabliki yeSewula Afrika" class="nav-book">UmThethosisekelo weRiphabliki yeSewula Afrika</a>
				<a href="" title="Top: 1. Iinqalelelo Ezisisekelo"  class="nav-page">1. Iinqalelelo Ezisisekelo</a>
			</p>
		</div><!--#nav-bar-->

	<div id="wrapper">


<h1 id="isahluko-1-iinqalelelo-ezisisekelo-1-6">Isahluko 1: Iinqalelelo Ezisisekelo (1-6)</h1>

<h2 id="iriphabliki-yesewula-afrika">1. IRiphabliki YeSewula Afrika</h2>

<ol>
  <li class="unnumbered">IRiphabliki yeSewula Afrika mbuso ozijameleko, obambeneko wentando yenengi, osekelwe phezu kwamagugu alandelako:
    <ol>
      <li>isithunzi sobuntu, ukuphunyeleliswa kokulingana nokuthuthukiswa kwamalungelo wobuntu kanye nekululeko.</li>
      <li>ukungabandlululi ngobuhlanga nangobulili.</li>
      <li>ukuba ngaphezulu komThethosisekelo nokusebenza komThetho.</li>
      <li>ilungelo lokuvowuda labo boke abadala, irhelo elifanako labavowudi, amakhetho abanjwa njalo ngemva kwesikhathi esithileko begodu nerherho lentando yenengi lokubusa kweenhlangano ezinengi, ukuqinisekisa ubuziphendulelo, ukuba majadu nokuvuleka.</li>
    </ol>
  </li>
</ol>

<h2 id="ubukhulu-bomthethosisekelo">2. Ubukhulu BomThethosisekelo</h2>

<p>UmThethosisekelo mThetho omkhulu weRiphabliki; umthetho namkha isenzo esingakhambisani nawo asikho emthethweni, begodu neembopho ezibekwa ngiwo kufanele zifezwe.</p>

<h2 id="ubuzwe">3. Ubuzwe</h2>

<ol>
  <li>Kunobuzwe obufanako eSewula Afrika.</li>
  <li>Zoke izakhamuzi—
    <ol>
      <li>zinamalungelo, amagunya kanye nokuzuza ngokulinganako; begodu</li>
      <li>zilawulwa misebenzi neembopho zobuzwe ngokulinganako.</li>
    </ol>
  </li>
  <li>UmThetho wenarha kumele ubonelele ukutholakala, ukulahlekelwa begodu nokubuyiselwa kobuzwe.</li>
</ol>

<h2 id="ingoma-yesitjhaba">4. Ingoma Yesitjhaba</h2>

<p>Ingoma yesitjhaba yeRiphabliki ibekwa nguMongameli ngesimemezelo sangokomThetho.</p>

<h2 id="iflarha-yenarha">5. IFlarha YeNarha</h2>

<p>IFlarha yeNarha yeRiphabliki inombala onzima, osarhawuda, ohlaza satjani, omhlophe, obomvu sabilibili nohlaza ukusamkayi, njengombana ibunjiwe beyahlathululwa eHlelweni 1.</p>

<h2 id="amalimi">6. AmaLimi</h2>

<ol>
  <li>Amalimi asemthethweni weRiphabliki ngila: Sepedi, Sesotho, Setswana, Siswati, Tshivenda, Xitsonga, isiBhuru, isiNgisi, isiNdebele, isiXhosa nesiZulu</li>
  <li>Ukwamukela amalimi wabantu lawo ekhabe angatjhejwa ngokuya komlando nangokobujamo bawo, umbuso kumele uthathe amagadango afaneleko nanepumelelo ukukhuphula ubujamo bokuthuthukiswa nokusetjenziswa kwamalimi lawo.</li>
  <li>
    <ol>
      <li>URhulumende weNarha noweemFunda angasebenzisa elinye nelinye ilimi elisemthethweni malungana nemisebenzi kaRhulumende, kutjhejwe ukusetjenziswa, ukusebenza kwawo, iindleko, ubujamo beemfunda nokulinganisa iindingo nalokho okukhethwa mphakathi wokana namkha kumaPhrovinsi athileko; kodwana uRhulumende weNarha nomunye nomunye uRhulumende wesiFunda kumele asebenzise ubuncani bakhona amalimi amabili asemthethweni.</li>
      <li>Abomasipala kumele batjheje amalimi asetjenziswa namkha enyulwa zizakhamuzi zabo.</li>
    </ol>
  </li>
  <li>URhulumende weNarha noweemFunda ngokuya kwamagadango asemthethweni kumele alawule begodu abeke ilihlo ukusetjenziswa kwamalimi lawo asemthethweni. Ngaphandle kokuphikisana nokutjhiwo kusigatjana (2) woke amalimi kumele ahlonitjhwe ngokulinganako begodu aphathwe nangokulinganako.</li>
  <li>IBhodo yamaLimi woKe weSewula Afrika eyahlonywa ngokomThetho welizwe kumele—
    <ol>
      <li>ithuthukise begodu isungule nobujamo obuzokubonelela ituthuko nokusetjenziswa—
        <ol>
          <li>kwamalimi woke asemthethweni;</li>
          <li>kwesi-Khoi, isiNama nesi-San; begodu</li>
          <li>neLimi lamaTshwayo;</li>
        </ol>
      </li>
      <li>begodu ukuthuthukisa noqinisekisa ukuhlonitjhwa—
        <ol>
          <li>kwawo woke amalimi asetjenziswa ngokujayelekileko miphakathi yeSewula Afrika, ukufaka phakathi isi-German; isi-Greek; isi-Gujarati, isi-Hindu, isi-Portuguese, isi-Tamil, isi-Telegu begodu nesi-Urdu;  begodu</li>
          <li>isi-Arabic; isi-Hebrew; isi-Sanskrit; begodu namanye amalimi asetjenziselwa ezekolo eSewula Afrika.</li>
        </ol>
      </li>
    </ol>
  </li>
</ol>


	</div><!--#wrapper-->
	

	<div id="footer" class="non-printing">
		<div class="footer-content">
			<p>
				<a href="/constitution/" title="Home: My Constitution" class="footer-series">Home</a>
				<a href="0-3-contents.html" title="Contents: UmThethosisekelo weRiphabliki yeSewula Afrika" class="footer-book"><em>UmThethosisekelo weRiphabliki yeSewula Afrika</em></a>
				<a href="" title="Top: 1. Iinqalelelo Ezisisekelo" class="footer-page">1. Iinqalelelo Ezisisekelo</a>
			</p>
		</div><!--.footer-content-->
	</div><!--#footer-->

	
</body>
</html>

