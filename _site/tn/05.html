<!doctype html>
<html xmlns="http://www.w3.org/1999/xhtml" lang="tn" xml:lang="tn">
<head>
	<title>Molaotheo wa Rephaboliki ya Aforika Borwa: 5. Moporesidente le Khuduthamaga ya Bosetšhaba</title>
	<meta http-equiv="content-type" content="text/html; charset=UTF-8" />
	<meta name="viewport" content="width=device-width, initial-scale=1">
	<link rel="stylesheet" type="text/css" media="screen" href="/constitution/css/web-constitution.css" />
	<link rel="stylesheet" type="text/css" media="print" href="../css/print-constitution.css" />

	<!-- Google Analytics, runs unless this is running through PrinceXML -->
	<script>
		if (typeof Prince  === "undefined") {
			(function(i,s,o,g,r,a,m){i['GoogleAnalyticsObject']=r;i[r]=i[r]||function(){
			(i[r].q=i[r].q||[]).push(arguments)},i[r].l=1*new Date();a=s.createElement(o),
			m=s.getElementsByTagName(o)[0];a.async=1;a.src=g;m.parentNode.insertBefore(a,m)
			})(window,document,'script','//www.google-analytics.com/analytics.js','ga');

			ga('create', 'UA-74400612-1', 'auto');
			ga('send', 'pageview');
		}
	</script>

</head>
<body class="chapter">


		<div id="nav-bar" class="non-printing">
			<p>
				<a href="/constitution/" title="Home: My Constitution" class="nav-series">My Constitution</a>
				<a href="0-3-contents.html" title="Contents: Molaotheo wa Rephaboliki ya Aforika Borwa" class="nav-book">Molaotheo wa Rephaboliki ya Aforika Borwa</a>
				<a href="" title="Top: 5. Moporesidente le Khuduthamaga ya Bosetšhaba"  class="nav-page">5. Moporesidente le Khuduthamaga ya Bosetšhaba</a>
			</p>
		</div><!--#nav-bar-->

	<div id="wrapper">


<h1 id="kgaolo-5-moporesidente-le-khuduthamaga-ya-bosethaba-83-102">Kgaolo 5: Moporesidente le Khuduthamaga ya Bosetšhaba (83-102)</h1>

<h2 id="moporesidente">83. Moporesidente</h2>

<ol>
  <li>Moporesidente –
    <ol>
      <li>ke Tlhogo ya Naga e bile ke tlhogo ya khuduthamaga ya bosetšhaba;</li>
      <li>o tshwanetse go obamela, go sireletsa le go tlotla Molaotheo jaaka molaomogolo wa Rephaboliki;</li>
      <li>o godisa kopano ya setšhaba le ntshetsopele ya Rephaboliki.</li>
    </ol>
  </li>
</ol>

<h2 id="dithata-le-ditiro-tsa-moporesidente">84. Dithata le ditiro tsa Moporesidente</h2>

<ol>
  <li>Moporesidente o na le dithata go ya ka Molaotheo le molao, go akarediwa tse di tlhokegang go dira ditiro tsa Tlhogo ya Naga le tlhogo ya Khuduthamaga ya Bosetšhaba.</li>
  <li>Moporesidente o rwele maikarabelo a –
    <ol>
      <li>go amogela le go saena Melaotlhomo;</li>
      <li>go busetsa Molaotlhomo morago go Palamente gore o sekasekwe go tsamaelana le bomolaotheo;</li>
      <li>go romela Molaotlhomo go Kgotlatshekelo ya Molaotheo go dira tshwetso ka bomolaotheo ba Molaotlhomo oo;</li>
      <li>go bitsa kopana e e sa tlwaelegang ya Ntlokokoano Bosetšhaba, Khansele ya Bosetšhaba ya Diporofense kgotsa Palamente go sekaseka merero e e kgethegileng;</li>
      <li>go thapa batho mo maemong a farologaneng go tsamaelana le ditlhokego tse di tshwanetseng go diriwa ke Moporesidente go ya ka Molaotheo kgotsa molao, ntle le jaaka e le tlhogo ya khuduthamaga ya bosetšhaba;</li>
      <li>go tlhoma dikhomišene tsa dipatlisiso;</li>
      <li>go goeletsa referentamo go ya ka Molao wa Palamente;</li>
      <li>go amogela le go tlotla baemedi ba dinaga disele/didipolomate, le baemedi pharaphare;</li>
      <li>go kgetha baambasatara; le baemedipuso, badipolomate le baemedi pharaphare go emela naga;</li>
      <li>go tshwarela kgotsa go kgaolelwa le phokoletso ya kotlhao nngwe le nngwe ya tuelo, kgotsa go gapelwa thoto;</li>
      <li>go aba diala tsa tlotlo.</li>
    </ol>

    <blockquote class="note">
      <p>[Ntlhakakaretso: Ditebogo tsa tlotlo tse di tsentsweng mo Kuranteng ya Puso 24155 ya 6 Sedimont- hole, 2002 le mo Kuranteng ya Puso 25213 ya 25 Phukwi, 2003.]</p>
    </blockquote>
  </li>
</ol>

<h2 id="bothati-taolo-jwa-rephaboliki">85. Bothati taolo jwa Rephaboliki</h2>

<ol>
  <li>Bothati taolo jwa Rephaboliki bo rwelwe ke Moporesidente.</li>
  <li>Moporesidente o diragatsa taolo ya bokhuduthamaga, le ditokololo dingwe tsa Kabinete, ka –
    <ol>
      <li>go diragatsa molao wa bosetšhaba ntle le fa Molaotheo kgotsa Molao wa Palamente o tlhomamisitse ka mokgwa mongwe;</li>
      <li>go tlhabolola le go diragatsa maikemisetso a bosetšhaba;</li>
      <li>go rulaganya ditiro tsa mafapha a puso le tsamaiso;</li>
      <li>go tshitsinya le go simolola molao;</li>
      <li>go dira tiro nngwe le nngwe ya bokhuduthamaga e e tlhomamisitsweng ke Molaotheo kgotsa molao wa bosetšhaba.</li>
    </ol>
  </li>
</ol>

<h2 id="go-tlhophiwa-ga-moporesidente">86. Go tlhophiwa ga Moporesidente</h2>

<ol>
  <li>Mo kopanong ya ntlha, morago ga ditlhopho fa go tshwanetse go tladiwa phatlha, Ntlokokoano Bosetšhaba e tshwanetse go kgetha monna kgotsa mosadi mo ditokololong tsa yona go nna Moporesidente.</li>
  <li>
    <p>Moatlhodimogolo o tshwanetse go okama ditlhopho pele go tlhophiwa Moporesidente kgotsa a kgethe Moatlhodi mongwe go dira jaalo. Go dirisiwa tsamaiso e e tlhalositsweng mo Karolo A ya Mametlelelo 3 fa go tlhophiwa Moporesidente.</p>

    <blockquote class="note">
      <p>[Kl(2) e emetswe ke k. 6 Molaotheo Tlhabololo wa Borataro wa Molao wa 2001.]</p>
    </blockquote>
  </li>
  <li>
    <p>Ditlhopho tsa go tlatsa phatlha mo kantorong ya Moporesidente di tshwanetse go tshwarwa ka nako le letlha le le kgethilweng ke Moatlhodimogolo, mme fela e seng morago ga matsatsi a le 30 morago ga tlhagelela ga phatlha.</p>

    <blockquote class="note">
      <p>[Kl(3) e emetswe ke k. 6 ya Molaotheo Tlhabololo wa Borataro wa Molao wa 2001.]</p>
    </blockquote>
  </li>
</ol>

<h2 id="go-simoloa-tiro-ya-boporesidente">87. Go simoloa tiro ya Boporesidente</h2>

<p>Fa motho a tlhophilwe go nna Moporesidente o kgaotsa go nna tokololo ya Ntlokokoano Bosetšhaba o tshwanetse go simolola tiro mo nakong ya matsatsi a le matlhano(5) ka go ikana le go tshepisa boikanyego go Rephaboliki le go ikobela Molaotheo go ya ka Mametlelelo 2.</p>

<h2 id="paka-tiro-ya-boporesidente">88. Paka-tiro ya Boporesidente</h2>

<ol>
  <li>Paka ya tiro ya Boporesidente e simolola fa motho a simolola tiro mme e fela fa phatlha e tlhagelela kgotsa fa motho yo a tlhophilweng go mo tlhatlhama a simolola tiro.</li>
  <li>Ga go motho ope yo o tshwanetseng go nna Moporesidente go feta dipaka di le pedi tsa tiro, mme fa mongwe a tlhophilwe go tlatsa phatlha ya Boporesidente, nako magareng ga ditlhopho le ditlhopho tse di latelang tsa Bopresidente, ga e tsewe e le paka ya tiro.</li>
</ol>

<h2 id="go-tlosiwa-ga-moporesidente">89. Go tlosiwa ga Moporesidente</h2>

<ol>
  <li>Ntlokokoano Bosetšhaba, ka tshegetso ya bonnye diboutu tsa pedi-tharo ya ditokololo tsa yona, e ka kgona go tlosa Moporesidente mo maemong a gagwe, fela ka ntlha ya mabaka a-
    <ol>
      <li>Tshiamololo e e masisi ya Molaotheo;</li>
      <li>Maitshwaro a makgwakgwa;</li>
      <li>Tlhokego ya bokgoni jwa go dira ditiro tsa gagwe.</li>
    </ol>
  </li>
  <li>Mongwe le mongwe yo o tlositsweng mo maemong a boporesidente go ya ka mabaka a 62 karolotlaleletso (1)(a) kgotsa (b) gag a tshwanela go amogela ditshwanelo tsa tiro ya maemo ao, e bile ga a tshwanela go dira jaaka motlhankedi wa setšhaba.</li>
</ol>

<h2 id="moporesidente-wa-nama-o-tshwere">90. Moporesidente wa Nama-o-tshwere</h2>

<ol>
  <li>Fa Moporesidente a se teng mo nageng kgotsa a sa kgone go dira ditiro tsa kantoro ya boPoresidente kgotsa fa go nale phatlha mo kantorong ya Moporesidente, motlhankedi yo o na leng matla a go dira jaaka Poresidente go ya ka tatelano e fa tlase, ke:
    <ol>
      <li>Motlatsa Moporesidente.</li>
      <li>Tona e e kgethilweng ke Moporesidente.</li>
      <li>Tona e e kgethilweng ke ditokololo tse dingwe tsa Kabinete.</li>
      <li>Mmusakgotla wa Palamente go fitlhelela Ntlokokoano Bosetšhaba e kgetha mongwe wa maloko a yona.</li>
    </ol>
  </li>
  <li>Moporesidente wa nama-o-tshwere o na le maikarabelo, maatla, le ditiro tsa Poresidente.</li>
  <li>Pele a simolola ka maikarabelo, matla le ditiro tsa boPoresidente, Moporesidente wa nama-o-tshwere o tshwanetse go ikana kgotsa go tshepisa botshepegi go Rephaboliki le kobamelo ya Molaotheo, go ya ka Mametlelelo 2.</li>
  <li>
    <p>Motho yoo, jaaka Moporesidente wa nama-o-tshwere a ikanneng kgotsa a tshepisitseng botshepegi go Rephaboliki ga a tshwanela go ikana kgotsa go tshepisa gape botshepegi mo pakeng e e latelang jaaka Moporesidente wa nama- o-tshwere ka bokhutlo jwa paka fa motho yo o tlhophilweng a simoloal tiro jaaka Moporesidente.</p>

    <blockquote class="note">
      <p>[Kl.(4) e tlaleleditswe ke k. 1 ya Molao ya Molaotheo Tlhabololo wa Borataro wa Molao wa 1997.]</p>
    </blockquote>
  </li>
</ol>

<h2 id="kabinete">91. Kabinete</h2>

<ol>
  <li>Kabinete e bopilwe ke Moporesidente, jaaka tlhogo ya Kabinete, Motlatsa Moporesidente le Ditona.</li>
  <li>Moporesidente o tlhopha Motlatsa Moporesidente le Ditona, o ba abela dithata le ditiro, e bile o kgona go ba tlogedisa tiro.</li>
  <li>Moporesidente –
    <ol>
      <li>o tshwanetse go kgetha Motlatsa Moporesidente mo ditokololong tsa Ntlokokoano Bosetšhaba;</li>
      <li>a ka kgetha palo nngwe le nngwe ya Ditona go tswa go ditokololo tsa Ntlokokoano Bosetšhaba;</li>
      <li>a ka kgetha Ditona tse disa sa feteng palo ya pedi go tswa kwa ntle ga Ntlokokoano.</li>
    </ol>
  </li>
  <li>Moporesidente o tshwanetse go kgetha tokololo ya Kabinete go nna moeteledipele wa merero ya puso mo Ntlokokoano Bosetšhaba.</li>
  <li>Motlatsa Moporesidente o tshwanetse go thusa Moporesidente go dira ditiro tsa puso.</li>
</ol>

<h2 id="maikarabelo-le-ditlamego">92. Maikarabelo le ditlamego</h2>

<ol>
  <li>Motlatsa Moporesidente le Ditona ba rwele maikarabelo a dithata le ditiro tsa khuduthamaga tse ba di abetsweng ke Moporesidente.</li>
  <li>Ditokololo tsa Kabinete di na le maikarabelo ka bojotlhe le ka bonngwe go Palamente go diragatsa tsa ditiro tsa bona.</li>
  <li>Ditokololo tsa Kabinete di tshwanetse –
    <ol>
      <li>go dira go ya ka Molaotheo;</li>
      <li>go neela Palamente dipegelo ka botlalo nako le nako tebang le merero e e mo taolong ya bona.</li>
    </ol>
  </li>
</ol>

<h2 id="batlatsa-ditona">93. Batlatsa Ditona</h2>

<ol>
  <li>Moporesidente a ka tlhopha-
    <ol>
      <li>Batlatsa Ditona go tswa mo ditokololong tsa Ntlokokoano Bosetšhaba; le</li>
      <li>Ga go a tshwanelwa go tlhopha Batlatsa Ditona ba ba fetang pedi go tswa kwa ntle ga Ntlokokoano Bosetšhaba, go thusa ditokololo tsa Kabinete, e bile a ka ba koba mo tirong.</li>
    </ol>
  </li>
  <li>
    <p>Batlatsa Ditona ba ba tlhophilweng go ya ka karolotlaleletso (1)(b) ba ka fa tlase ga taolo ya Palamente go diragatsa dithata tsa bona le ditiro tsa bona.</p>

    <blockquote class="note">
      <p>[K. 93 e emetswe ke k. 7 ya Molaotheo Tlhabololo wa Borataro wa Molao wa 2001.]</p>
    </blockquote>
  </li>
</ol>

<h2 id="go-tswelelapele-ga-kabinete-morago-ga-ditlhopho">94. Go tswelelapele ga Kabinete morago ga ditlhopho</h2>

<p>Fa go tshwerwe ditlhopho tsa Ntlokokoano Bosetšhaba, Kabinete, Motlatsa- Moporesidente, Ditona le Batlatsa Ditona ba na le tetla ya go dira go fitlhelela motho yo tlhophilweng jaaka Moporesidente ke Ntlokokoano e e latelang a simolola go dira.</p>

<h2 id="maikano-kgotsa-tshepiso">95. Maikano kgotsa tshepiso</h2>

<p>Pele Motlatsa Moporesidente, Ditona le Moatlatsa Tona nngwe le nngwe a simolola go dira tiro ya bona, o tshwanetse go ikana kgotsa go tshepisa go nna le boikanyego go Rephaboliki le go obamela Molaotheo go ya ka Mametlelelo 2.</p>

<h2 id="maitsholo-a-ditokololo-tsa-kabinete-le-batlatsa-ditona">96. Maitsholo a Ditokololo tsa Kabinete le Batlatsa Ditona</h2>

<ol>
  <li>Ditokololo tsa Kabinete le Batlatsa Ditona ba tshwanela go itshwara go tsamaelana le khoutu ya maitshwaro e e tlhomamisistweng ke molao wa bosetšhaba.</li>
  <li>Ditokololo tsa Kabinete le Batlatsa Ditona gab a tshwanela, go –
    <ol>
      <li>dira tiro nngwe e e duelang;</li>
      <li>itshwara ka mokgwa mongwe o o kgatlhanong le maemo a tiro ya bona, kgotsa go ipaya mo maemong a a na leng kotsi kotsi ya go tlhoal kgotlhang garen ga maikarabelo a bona a semmuso le dikgatlhagelo tsa poraefete.</li>
    </ol>
  </li>
</ol>

<h2 id="kabelo-ya-ditiro">97. Kabelo ya ditiro</h2>

<ol>
  <li>Ka kgoeletso MoPoresidente a ka abela tokololo ya Kabinete –
    <ol>
      <li>tsamaiso ya molao mongwe le mongwe o o neng o abetsweng tokololo e nngwe; kgotsa</li>
      <li>thata kgotsa tiro nngwe le nngwe e e neng e abetswe tokololo e nngwe ka molao.</li>
    </ol>
  </li>
</ol>

<h2 id="kabelo-ya-ditiro-tsa-nakwana">98. Kabelo ya ditiro tsa nakwana</h2>

<p>Moporesidente a ka abela tokololo ya Kabinete thata kgotsa tiro ya tokololo nngwe e e se yong mo tirong kgotsa e e sa kgoneng go diragatsa maatla ao, kgotsa tiro eo.</p>

<h2 id="kabelo-ya-ditiro-1">99. Kabelo ya ditiro</h2>

<ol>
  <li>Tokololo ya Kabinete e ka abela tokololo nngwe le nngwe ya Kgotla ya Khuduthamaga ya porofense kgotsa go Khansele ya Mmasepala thata kgotsa tiro nngwe le nngwe e e tshwanetseng go diriwa go tsamaelana le Molao wa Palamente. Tiro –
    <ol>
      <li>e tshwanela go diriwa ka tumelelano gare ga tokololo ya Kabinete e e maleba le Mokhuduthamaga oo, kgotsa tokololo ya Khansele ya Mmasepala;</li>
      <li>e e diriwang kgotsa matla ao, a tshwanetse go tsamaelana le Molao wa Palamente;</li>
      <li>e simolola go diriwa Morago ga phatlalatso ya kgoeletso ke Moporesidente.</li>
    </ol>
  </li>
</ol>

<h2 id="thuso-ya-bosethaba-go-tsamaiso-ya-diporofense">100. Thuso ya bosetšhaba go tsamaiso ya diporofense</h2>

<ol>
  <li>Fa porofense e retelelwa kgotsa e sa dire ditshwanelo tsa yona go ya ka molao kgotsa Molaotheo, khuduthamaga ya bosetšhaba e ka tsereganya ka go tsaya dikgato tse di maleba go netefatsa ntshetsopele ya ditshwanelo eo, go akarediwa –
    <ol>
      <li>go ntsha taelo go khuduthamaga ya porofense, e e tlhalosang selekano sa go palelelwa go dira tiro ya yona le tlhaloso ya dikgato tse di tlhokeganggo dira tiro eo; le</li>
      <li>go tsaya maikarabelo tebang le tiro ya porofense ka moo go tlhokegang go –
        <ol>
          <li>netefatsa maemo a a botlhokwa a tekanyetso ya bosetšhaba kgotsa go fitlhelela maemo a tlhomamisitsweng a tekanyetso ya bosetšhaba go fitlhelela tiro eo;</li>
          <li>netefatsa kgolo ya moruo; 66</li>
          <li>netefatsa tshireletso ya setšhaba; kgotsa</li>
          <li>kganela porofense eo go tsaya kgato e tla kgobelelang kgatlhego ya porofense e nngwe kgotsa ya naga ka bophara.</li>
        </ol>
      </li>
    </ol>

    <blockquote class="note">
      <p>[Kl.(1) e tlhabolotswe ke k. 2(b) ya Molaotheo Tlhabololo wa Bosomenngwe wa Molao wa 2003.]</p>
    </blockquote>
  </li>
  <li>Fa khuduthamaga ya bosetšhaba e thusa mo porofenseng go ya ka mabaka a karolotlaleletso (1)(b)–
    <ol>
      <li>e tshwanetse go kwala kitsiso e e tlhalosang mokgwa wa tsereganyo wa Khansele ya Bosetšhaba ya diporofense mo nakong ya matsatsi a le 14morago ga tshimologo ya tsereganyo;</li>
      <li>tsereganyo e tshwanela go emisiwa fa Khansele e sa amogele thuso eo mo nakong ya matsatsi a le 180 morago ga tshimologo ya tsereganyo kgotsa fa ka nako ya bokhutlo jwa paka eo e se e amogela thuso eo, gape</li>
      <li>fa tsereganyo e ntse e tswelelapele Khansele e tshwanetse go sekaseka maemo gangwe le gape le go rebolela khuduthamaga ya bosetšhaba ditshwaelo tse di maleba.</li>
    </ol>

    <blockquote class="note">
      <p>[Kl.(2) e emetswe ke k. 2(c) ya Molaotheo Tlhabololo wa Bosomenngwe wa Molao wa 2003.]</p>
    </blockquote>
  </li>
  <li>
    <p>Molao wa bosetšhaba o tshwanetse go rulaganya tsamaiso e e tlhomamisitsweng mo karolong eno.</p>

    <blockquote class="note">
      <p>[K. 100 e tlhabolotswe ke k. 2(a) ya Molaotheo Tlhabololo wa Bosomenngwe wa Molao wa 2003.]</p>
    </blockquote>
  </li>
</ol>

<h2 id="ditshwetso-tsa-khuduthamaga">101. Ditshwetso tsa khuduthamaga</h2>

<ol>
  <li>Tshwetso ya Moporesidente e tshwanetse go kwadiwa fa fatshe, fa –
    <ol>
      <li>e tsamaelana molao; kgotsa</li>
      <li>e na le ditlamorago tsa semolao.</li>
    </ol>
  </li>
  <li>Tshwetso e e kwadilweng ya Moporesidente e tshwanetse go saeniwa ke tokololo nngwe gape ya Kabinete, fa tshwetso eo e ama tiro e e abetsweng tokololo eo ya Kabinete.</li>
  <li>Dikgoeletso, melawana le didiriswa tse dingwe tsa melawana e e maleba di tshwanetse go fitlhelelwa ke botlhe.</li>
  <li>Molao wa bosetšhaba o tshwanetse go totobatsa mokgwa o ka ona, le selekano seo, didiriswa tse di umakilweng mo karolotlaletso (3) di tshwanetseng go –
    <ol>
      <li>tlhagisiwa mo Palamenteng; le</li>
      <li>go amogelwa ke Palamente.</li>
    </ol>
  </li>
</ol>

<h2 id="ditshitsinyo-ya-go-tlhoka-boikanyego">102. Ditshitsinyo ya go tlhoka boikanyego</h2>

<ol>
  <li>Fa Ntlokokoano Bosetšhaba ka boutu ya bontsi jwa ditokololo e atlenegisa tshitshinyo ya go tlhoka boikanyego go Kabinete, ntle le Moporesidente, Moporesidente o tshwanetse go tlhopa Kabinete sešwa.</li>
  <li>Fa Ntlokokoano Bosetšhaba ka boutu ya bontsi jwa ditokololo e atlanegisa tshitshinyo ya go tlhoka boikanyego go Moporesidente, Moporesidente le ditokololo tsa Kabinete le Batlatsa Ditona mongwe le mongwe ba tshwanetse go tlogela tiro.</li>
</ol>


	</div><!--#wrapper-->
	

	<div id="footer" class="non-printing">
		<div class="footer-content">
			<p>
				<a href="/constitution/" title="Home: My Constitution" class="footer-series">Home</a>
				<a href="0-3-contents.html" title="Contents: Molaotheo wa Rephaboliki ya Aforika Borwa" class="footer-book"><em>Molaotheo wa Rephaboliki ya Aforika Borwa</em></a>
				<a href="" title="Top: 5. Moporesidente le Khuduthamaga ya Bosetšhaba" class="footer-page">5. Moporesidente le Khuduthamaga ya Bosetšhaba</a>
			</p>
		</div><!--.footer-content-->
	</div><!--#footer-->

	
</body>
</html>

