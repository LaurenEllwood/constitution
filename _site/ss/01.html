<!doctype html>
<html xmlns="http://www.w3.org/1999/xhtml" lang="ss" xml:lang="ss">
<head>
    <title>UMtsetfosisekelo weRiphabhuliki yaseNingizimu Afrika: 1. Timiso LetiSisekelo</title>
    <meta http-equiv="content-type" content="text/html; charset=UTF-8" />
    <meta name="viewport" content="width=device-width, initial-scale=1">
    <link rel="stylesheet" type="text/css" media="screen" href="/constitution/css/web-constitution.css" />
    <link rel="stylesheet" type="text/css" media="print" href="../css/print-constitution.css" />
    <link rel="stylesheet" type="text/css" media="print" href="../css/print-no-bleed.css" />
</head>
<body class="chapter">


		<div id="nav-bar" class="non-printing">
			<p>
				<a href="/constitution/" title="Home: My Constitution" class="nav-series">My Constitution</a>
				<a href="0-3-contents.html" title="Contents: UMtsetfosisekelo weRiphabhuliki yaseNingizimu Afrika" class="nav-book">UMtsetfosisekelo weRiphabhuliki yaseNingizimu Afrika</a>
				<a href="" title="Top: 1. Timiso LetiSisekelo"  class="nav-page">1. Timiso LetiSisekelo</a>
			</p>
		</div><!--#nav-bar-->

	<div id="wrapper">


<h1 id="sehluko-1-timiso-letisisekelo-1-6">Sehluko 1: Timiso LetiSisekelo (1-6)</h1>

<h2 id="iriphabhulikhi-yeningizimu-afrika">1. iRiphabhulikhi yeNingizimu Afrika</h2>

<ol>
  <li>IRiphabhulikhi yeNingizimu Afrika ilive linye, lelitibusa ngekwentsandvo yelinyenti futsi lelesekelwe kulamagugu lalandzelako -
    <ol>
      <li>Sitfunti sebuntfu, kuzuzwa kwekulingana kanye nekutfutfukiswa kwemalungelo eluntfu nenkhululeko.</li>
      <li>Kungabi khona kwelubandlululo ngekwebuhlanga nangekwebulili.</li>
      <li>Kuphakama kwemtsetfosisekelo kunayo yonkhe imitsetfo kanye nekulawula kwemtsetfo.</li>
      <li>Kuvumeleka kwalabadzala kutsi bavote, luhlu lolwetayelekile lwebavoti bavelonkhe, lukhetfo loluba khona njalo kanye neluhlelo lwahulumende wentsandvo yelinyenti lolwakhiwe ngemacembu lamanyenti, kuze kucinisekiswe kutiphendvulela, kugcinwa kwetitsembiso kanye nekuba sebaleni.</li>
    </ol>
  </li>
</ol>

<h2 id="kuphakama-kwemtsetfosisekelo-kunayo-yonkhe-imitsetfo">2. Kuphakama kweMtsetfosisekelo kunayo yonkhe imitsetfo</h2>

<p>LoMtsetfosisekelo ungumtsetfo lophakeme kunayo yonkhe imitsetfo yeRiphabhulikhi; noma ngumuphi umtsetfo noma sento lokungcubutana naloMtsetfosisekelo akunamandla ekusebenta, kantsi netibopho letiphocelelwa nguloMtsetfosisekelo kumele tiphunyeleliswe.</p>

<h2 id="buve">3. Buve</h2>

<ol>
  <li>Kunebuve lobufanako eNingizimu Afrika.</li>
  <li>Tonkhe takhamuti -
    <ol>
      <li>ngalokulinganako tineligunya lemalungelo, emalungelomvume kanye netinzuzo tebuve; futsi</li>
      <li>ngalokulinganako tinekutiphendvulela netibopho temtfwalo webuve.</li>
    </ol>
  </li>
  <li>Umtsetfo wavelonkhe kumele uniketele ngekutfolwa, kulahlekelwa kanye nekubuyiselwa kwebuve.</li>
</ol>

<h2 id="liculo-lesive">4. Liculo lesive</h2>

<p>Liculo lesive leRiphabhulikhi litawuncunywa nguMengameli ngesimemetelo semtsetfo.</p>

<h2 id="umjeka-wavelonkhe">5. Umjeka wavelonkhe</h2>

<p>Umjeka wavelonkhe weRiphabhulikhi unembala lomnyama, losaligolide, loluhlata satjani, lomhlophe, lobovu nalolingangane, njengoba kuchazwe kwaphindze kwadvwetjwa kuShejuli 1.</p>

<h2 id="tilwimi">6. Tilwimi</h2>

<ol>
  <li>Tilwimi letisetsetfweni taseRiphabhulikhi Sipedi, Sisutfu, Sitswana, Siswati, Sivenda, Sitsonga, Sibhunu, Singisi, Sindebele, Sichosa neSizulu.</li>
  <li>Ngekubona kuncishiswa ngekwemlandvo kwekusetjentiswa nebumcoka betilwimi tendzabuko tebantfu bakitsi, uMbuso kumele utsatse tinyatselo letibonakalako naleticinile tekuphakamisa bumcoka nekutfutfukisa kusetjentiswa kwaletilwimi.</li>
  <li>
    <ol>
      <li>Hulumende wavelonkhe nabohulumende betifundza bangasebentisa noma ngutiphi tilwimi letisemtsetfweni emisebentini yahulumende, ngekubuketa kusetjentiswa, kuphumeleleka, tindleko, timo tesigodzi kanye nekulinganisa tidzingo nekutikhetsela kwebantfu bonkhana noma esifundzeni lesitsintsekako; kepha hulumende wavelonkhe nalowo nalowo hulumende wesifundza kumele basebentise lokungenani tilwimi letimbili letisemtsetfweni.</li>
      <li>Bomasipala kumele babukete kusetjentiswa kwetilwimi kanyenekutikhetsela kwebahlali betindzawo tabo.</li>
    </ol>
  </li>
  <li>Hulumende wavelonkhe nabohulumende betifundza, ngetinyatselo temtsetfo nangaletinye tindlela, kumele bacondzise futsi balandzelele kusebentisa kwabo tilwimi letisemtsetfweni. Ngaphandle kwekwehluka etimisweni tesigatjana (2), tonkhe tilwimi letisemtsetfweni kumele tihlonishwe futsi kumele tiphatfwe ngalokunebulungiswa.</li>
  <li>LiBhodi letiLwimi Tonkhe taseNingizimu Afrika lelisungulwe ngekulandzela umtsetfo wavelonkhe kumele -
    <ol>
      <li>litfutfukise, futsi lakhe timo letilungele kutfutfukiswa nekusetjentiswa -
        <ol>
          <li>kwato tonkhe tilwimi letisemtsetfweni;</li>
          <li>kwetilwimi temaKhoyi, emaNama nemaSan; kanye</li>
          <li>nelulwimi lwetimphawu; liphindze</li>
        </ol>
      </li>
      <li>litfutfukise futsi licinisekise kuhlonishwa -
        <ol>
          <li>kwato tonkhe tilwimi letivamise kusetjentiswa yimimmango yeNingizimu Afrika, lokufaka ekhatsi Sijalimane, Sigiliki, Sigujalati, Sihindi, Siputukezi, Sitamili, Sitelegu neSi-urdu; kanye</li>
          <li>Nesi-Arabhu, Sihebheru, Sisanskriti naletinye tilwimi letisetjentiswa kutenkholo eNingizimu Afrika.</li>
        </ol>
      </li>
    </ol>
  </li>
</ol>


	</div><!--#wrapper-->
	

	<div id="footer" class="non-printing">
		<div class="footer-content">
			<p>
				<a href="/constitution/" title="Home: My Constitution" class="footer-series">Home</a>
				<a href="0-3-contents.html" title="Contents: UMtsetfosisekelo weRiphabhuliki yaseNingizimu Afrika" class="footer-book"><em>UMtsetfosisekelo weRiphabhuliki yaseNingizimu Afrika</em></a>
				<a href="" title="Top: 1. Timiso LetiSisekelo" class="footer-page">1. Timiso LetiSisekelo</a>
			</p>
		</div><!--.footer-content-->
	</div><!--#footer-->

	
</body>
</html>

