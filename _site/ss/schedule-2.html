<!doctype html>
<html xmlns="http://www.w3.org/1999/xhtml" lang="ss" xml:lang="ss">
<head>
	<title>UMtsetfosisekelo weRiphabhuliki yaseNingizimu Afrika: Ishejuli 2. Tifungo Tekungena Esikhundleni Nekuvuma Ngekutibopha</title>
	<meta http-equiv="content-type" content="text/html; charset=UTF-8" />
	<meta name="viewport" content="width=device-width, initial-scale=1">
	<link rel="stylesheet" type="text/css" media="screen" href="/css/web-constitution.css" />
	<link rel="stylesheet" type="text/css" media="print" href="../css/print-constitution.css" />

	<!-- Google Analytics, runs unless this is running through PrinceXML -->
	<script>
		if (typeof Prince  === "undefined") {
			(function(i,s,o,g,r,a,m){i['GoogleAnalyticsObject']=r;i[r]=i[r]||function(){
			(i[r].q=i[r].q||[]).push(arguments)},i[r].l=1*new Date();a=s.createElement(o),
			m=s.getElementsByTagName(o)[0];a.async=1;a.src=g;m.parentNode.insertBefore(a,m)
			})(window,document,'script','//www.google-analytics.com/analytics.js','ga');

			ga('create', 'UA-74400612-1', 'auto');
			ga('send', 'pageview');
		}
	</script>

</head>
<body class="chapter">


		<div id="nav-bar" class="non-printing">
			<p>
				<a href="/" title="Home: My Constitution" class="nav-series">My Constitution</a>
				<a href="0-3-contents.html" title="Contents: UMtsetfosisekelo weRiphabhuliki yaseNingizimu Afrika" class="nav-book">UMtsetfosisekelo weRiphabhuliki yaseNingizimu Afrika</a>
				<a href="" title="Top: Ishejuli 2. Tifungo Tekungena Esikhundleni Nekuvuma Ngekutibopha"  class="nav-page">Ishejuli 2. Tifungo Tekungena Esikhundleni Nekuvuma Ngekutibopha</a>
			</p>
		</div><!--#nav-bar-->

	<div id="wrapper">


<h1 id="ishejuli-2-tifungo-tekungena-esikhundleni-nekuvuma-ngekutibopha">Ishejuli 2: Tifungo Tekungena Esikhundleni Nekuvuma Ngekutibopha</h1>

<blockquote class="note">
  <p>[IShejuli 2 iChitjiyelwe ngesigaba 2 seMtsetfo 35 wanga-1997 yaphindze yavalwa ngesigaba 18 seMtsetfo 34 wanga-2001.]</p>
</blockquote>

<h2 id="sifungo-noma-kuvuma-ngekutibopha-kwamengameli-nelibambela-lamengameli">1. Sifungo noma kuvuma ngekutibopha kwaMengameli neliBambela laMengameli</h2>

<p>Mengameli noma liBambela laMengameli ngembi kwaSomajaji, noma lelinye liJaji lelimiswe nguSomajaji, kumele afunge/avume ngekutibopha ngalendlela lelandzelako:</p>

<p>Embi kwabo bonkhe bantfu lababutsene lapha, nangekubona bumcoka balomsebenti lomkhulu lengibitelwe kuwo ngiyasitsatsa sikhundla sekuba nguMengameli/liBambela laMengameli weRiphabhulikhi yeNingizimu Afrika, Mine, A.B., ngiyafunga/ ngiyavuma ngekutibopha kutsi ngitawetsembeka kuRiphabhulikhi yeNingizimu Afrika, futsi ngitawutfobela, ngitawulandzela, ngitawuhlonipha futsi ngitawugcina uMtsetfosisekelo nayo yonkhe imitsetfo yeRiphabhulikhi; futsi ngiyacinisekisa futsi ngiyetsembisa ngekutitfoba kutsi ngaso sonkhe sikhatsi—</p>

<ul>
  <li>Ngitawugcugcutela loko lokuchubekisa iRiphabhulikhi, ngilwe nako konkhe lokungayilimata;</li>
  <li>Ngitawuvikela futsi ngigcugcutele emalungelo abo bonkhe bantfu baseNingizimu Afrika;</li>
  <li>Ngitawukwenta yonkhe imisebenti yami ngemandla ami onkhe nangetibopho tami nangako konkhe kwati nako konkhe kukhona kwami futsi ngitawetsembeka etifisweni tanembeza wami;</li>
  <li>Ngitawukwenta bulungiswa kubo bonkhe; futsi</li>
  <li>Ngitawutinikela ekutfutfukiseni inhlalakahle yeRiphabhulikhi nebantfu bayo bonkhe.</li>
</ul>

<p>(Uma ngabe kusifungo: Inkhosi ingisite.)</p>

<h2 id="sifungo-noma-kuvuma-ngekutibopha-kwelisekela-lamengameli">2. Sifungo noma kuvuma ngekutibopha kwelisekela laMengameli</h2>

<p>Lisekela laMengameli, ngembi kwaSomajaji, noma lelinye liJaji lelimiswe nguSomajaji, kumele lifunge/livume ngekutibopha ngalendlela lelandzelako:</p>

<p>Embi kwabo bonkhe bantfu lababutsene lapha, nangekubona bumcoka balomsebenti ngiyasitsatsa sikhundla sekuba liSekela laMengameli weRiphabhulikhi yeNingizimu Afrika, mine, A.B., ngiyafunga/ngiyavuma ngekutibopha kutsi ngitawetsembeka kuRiphabhulikhi yeNingizimu Afrika, ngitawutfobela, ngitawulandzela, ngitawuhlonipha futsi ngitawugcina uMtsetfosisekelo nayo yonkhe imitsetfo yeRiphabhulikhi, futsi ngiyacinisekisa futsi ngiyetsembisa ngekutitfoba kutsi ngaso sonkhe sikhatsi—</p>

<ul>
  <li>Ngitawugcugcutela loko lokuchubekisa iRiphabhulikhi, ngilwe naloko lokungayilimata;</li>
  <li>Ngitawuba ngumeluleki loneliciniso nalowetsembekile;</li>
  <li>Ngitawukwehta yonkhe imisebenti yami ngemandla ami onkhe nangetiphiwo tami nangako konkhe kwami nako konkhe kukhona kwami futsi ngitawetsembeka etifisweni tanembeza wami;</li>
  <li>Ngitawukwenta bulungiswa kubo bonkhe; futsi</li>
  <li>Ngitawutinikela ekutfutfukiseni inhlalakahle yeRiphabhulikhi nebantfu bayo bonkhe.</li>
</ul>

<p>(Uma ngabe kusifungo: Inkhosi ingisite.)</p>

<h2 id="sifungo-noma-kuvuma-ngekutibopha-kwetindvuna-tembuso-nemasekela-etindvuna">3. Sifungo noma kuvuma ngekutibopha kwetiNdvuna tembuso nemasekela etiNdvuna</h2>

<p>Nguleyo naleyo Ndvuna yeMbuso neliSekela leNdvuna yeMbuso, kwaSomajaji, ngembi kwaSomajaji noma lelinye liJaji lelimiswe nguSomajaji, kumele lifunge/livume ngekutibopha ngalendlela lelandzelako:</p>

<p>Mine, A.B., ngiyafunga/ngiyavuma ngekutibopha kutsi ngitawetsembeka kuRiphabhulikhi yeNingizimu Afrika futsi ngitawutfobela, ngitawuhlonipha futsi ngitawuphakamisa uMtsetfosisekelo kanye nayo yonkhe imitsetfo yeRiphabhulikhi, futsi ngetsembisa kuphatsa sikhundla sami njengeNdvuna yeMbuso/liSekela leNdvuna yeMbuso ngekwetsembeka nangesizotsa; kuba ngumeluleki loneliciniso nekwetsembeka; kanye nekungakhiphi-ngco noma nsombo timfihlo lengetfweswe tona, nekwenta imisebenti yesikhundla sami ngekwetsembeka nangekutimisela.</p>

<p>(Uma ngabe kusifungo: Inkhosi ingisite.)</p>

<h2 id="sifungo-kuvuma-ngekutibopha-kwemalunga-esigungu-savelonkhe-emalunga-langasuswa-emkhandlu-wavelonkhe-wetifundza-nemalunga-etishayamtsetfo-tetifundza">4. Sifungo kuvuma ngekutibopha kwemalunga esigungu saVelonkhe, emalunga langasuswa emkhandlu waVelonkhe weTifundza nemalunga etishayamtsetfo tetifundza</h2>

<ol>
  <li>
    <p>Emalunga eSigungu saVelonkhe, emalunga latitfunywa langesuswa eMkhandlu waVelonkhe weTifundza, ngembi kwaSomajaji noma lelinye liJaji lelimiswe nguSomajaji, kumele afunge/avume ngekutibopha ngalendlela lelandzelako:</p>

    <p>Mine, A.B., ngiyafunga/ngiyavuma ngekutibopha kutsi ngitawetsembeka kuRiphabhulikhi yeNingizimu Afrika, nekutsi ngitawutfobela, ngitawuhlonipha futsi ngitawuphakamisa uMtsetfosisekelo kanye nayo yonkhe imitsetfo yeRiphabhulikhi, futsi ngetsembisa kwenta imisebenti yami njengelilunga leSigungu saVelonkhe/ sitfunywa lesingesuswa seMkhandlu waVelonkhe weTifundza/lilunga lesishayamtsetfo sesifundza seC. D ngekutimisela.</p>

    <p>(Uma ngabe kusifungo: Inkhosi ingisite.)</p>
  </li>
  <li>
    <p>Bantfu labavala tikhala esiGungwini saVelonkhe, titfunywa letingesuswa kUmkhandlu weTifundza noma tishayamtsetfo tetifundza kumele bafunge noma bavume ngekutibopha ngekulandzela sigatjana (1) embi kwalowengamele lowo Mkhandlu, Sigungu noma sishayamtsetfo, noma ngukuphi kwaloku.</p>
  </li>
</ol>

<h2 id="sifungo-noma-kuvuma-ngekutibopha-kwandvunankhulu-emabambela-abondvunankhulu-nemalunga-etigungu-temkhandlu-lowengamele">5. Sifungo noma kuvuma ngekutibopha kwaNdvunankhulu, emabambela aboNdvunankhulu nemalunga etigungu temkhandlu loweNgamele</h2>

<p>Ndvunankhulu noma liBambela laNdvunankhulu wesifundza nalinye ngalinye lilunga leSigungu seMkhandlu loweNgamele sifundza, ngembi kwaSomajaji noma lelinye liJaji lelimiswe nguSomajaji, kumele afunge/avume ngekutibopha ngalendlela lelandzelako:</p>

<p>Mine, A.B., ngiyafunga/ngiyavuma ngekutibopha kutsi ngitawetsembeka kuRiphabhulikhi yeNingizimu Afrika, nekutsi ngitawutfobela, ngitawuhlonipha futsi ngitawuphakamisa uMtsetfosisekelo kanye nayo yonkhe imitsetfo yeRiphabhulikhi, futsi ngetsembisa
kwenta imisebenti yami njengeNdvunankhulu/ liBambela laNdvunankhulu/lilunga leSigungu seMkhandlu loweNgamele wesifundza ngekuzotsa nangekwetsembeka; kuba ngumeluleki loneliciniso nekwetsembeka; kanye nekungakhiphi timfihlo-ngco noma nsombo lengetfweswe tona; nekwenta imisebenti yesikhundla sami ngekwetsembakala nangekutimisela.</p>

<p>(Uma ngabe kusifungo: Inkhosi ingisite.)</p>

<h2 id="sifungo-sekungena-esikhundleni-noma-kuvuma-ngekutibopha-kwetiphatsimandla-tetemtsetfo">6. Sifungo sekungena esikhundleni noma kuvuma ngekutibopha kwetiphatsimandla tetemtsetfo</h2>

<ol>
  <li>
    <p>Lijaji ngalinye noma lijaji lelilibambela, embi kwaSomajaji noma lelinye lijaji lelimiswe nguSomajaji, kumele lifunge noma livume ngalendlela lelandzelako:</p>

    <p>Mine, A.B., ngiyafunga/ngiyavuma ngekutibopha kutsi, njengeliJaji leNkantolo yeMtsetfosisekelo, leNkantolo lephakeme kunato tonkhe yekwendlulisela emacala/ leNkantolo lephakeme/leNkantolo ye-EF, ngitawetsembeka eRiphabhulikhi yeNingizimu Afrika, ngitawuphakamisa futsi ngitawuvikela uMtsetfosisekelo nemalungelo eluntfu labekwe kuwo futsi ngitawusebentisa umtsetfo kubo bonkhe bantfu ngekufanana ngaphandle kwekwesaba, nekukhetsa noma kubandlulula, ngekulandzela uMtsetfosisekelo kanye nemtsetfo.</p>

    <p>(Uma ngabe kusifungo: Inkhosi ingisite.)</p>
  </li>
  <li>Umuntfu lobekwe esikhundleni saSomajaji lobekavele angasilo lijaji ngesikhatsi abekwa kumele afunge noma avume ngekutibopha ngembi kweliSekela laSomajaji, noma uma kwehluleka lelo jaji, ngembi kwelijaji lelikhulu kunalamanye lelikhona eNkantolo yeMtsetfosisekelo.</li>
  <li>Tiphatsimandla tetemtsetfo, kanye nemabambela ato, lekungesiwo emajaji kumele tifunge/tivume ngekutibopha ngekulandzela umtsetfo wavelonkhe.</li>
</ol>


	</div><!--#wrapper-->
	

	<div id="footer" class="non-printing">
		<div class="footer-content">
			<p>
				<a href="/" title="Home: My Constitution" class="footer-series">Home</a>
				<a href="0-3-contents.html" title="Contents: UMtsetfosisekelo weRiphabhuliki yaseNingizimu Afrika" class="footer-book"><em>UMtsetfosisekelo weRiphabhuliki yaseNingizimu Afrika</em></a>
				<a href="" title="Top: Ishejuli 2. Tifungo Tekungena Esikhundleni Nekuvuma Ngekutibopha" class="footer-page">Ishejuli 2. Tifungo Tekungena Esikhundleni Nekuvuma Ngekutibopha</a>
			</p>
		</div><!--.footer-content-->
	</div><!--#footer-->

	
</body>
</html>

