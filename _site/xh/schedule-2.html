<!doctype html>
<html xmlns="http://www.w3.org/1999/xhtml" lang="xh" xml:lang="xh">
<head>
    <title>UMgaqo-siseko weRiphablikhi yoMzantsi-Afrika: Isihlomelo 2. Izifungo Nezibhambathiso Ezinyanisekileyo</title>
    <meta http-equiv="content-type" content="text/html; charset=UTF-8" />
    <meta name="viewport" content="width=device-width, initial-scale=1">
    <link rel="stylesheet" type="text/css" media="screen" href="/constitution/css/web-constitution.css" />
    <link rel="stylesheet" type="text/css" media="print" href="../css/print-constitution.css" />
    <link rel="stylesheet" type="text/css" media="print" href="../css/print-no-bleed.css" />
</head>
<body class="chapter">


		<div id="nav-bar" class="non-printing">
			<p>
				<a href="/constitution/" title="Home: My Constitution" class="nav-series">My Constitution</a>
				<a href="0-3-contents.html" title="Contents: UMgaqo-siseko weRiphablikhi yoMzantsi-Afrika" class="nav-book">UMgaqo-siseko weRiphablikhi yoMzantsi-Afrika</a>
				<a href="" title="Top: Isihlomelo 2. Izifungo Nezibhambathiso Ezinyanisekileyo"  class="nav-page">Isihlomelo 2. Izifungo Nezibhambathiso Ezinyanisekileyo</a>
			</p>
		</div><!--#nav-bar-->

	<div id="wrapper">


<h1 id="isihlomelo-2-izifungo-nezibhambathiso-ezinyanisekileyo">Isihlomelo 2: Izifungo Nezibhambathiso Ezinyanisekileyo</h1>

<blockquote class="note">
  <p>[ISihlomelo 2 senziwa utshintsho sisiqendu 2 soMthetho Wokuqala Wokwenz’Utshintsho KuMgaqo- siseko ka-1997 (kushicilelo lwesiNgesi kuphela) saza sathatyathelw’indawo sisiqendu 18 soMthetho Wesithandathu Wokwenz’Utshintsho KuMgaqo-siseko ka-2001.]</p>
</blockquote>

<h2 id="isifungo-okanye-isibhambathiso-esinyanisekileyo-sikamongameli-nomongameli-olibambela">1. Isifungo okanye isibhambathiso esinyanisekileyo sikaMongameli noMongameli oliBambela</h2>

<p>UMongameli okanye uMongameli oliBambela, ephambi kweJaji eyiNtloko okanye enye ijaji echongwe yiJaji eyiNtloko, makafunge okanye abhambathise ngale ndlela ilandelayo:</p>

<p>Phambi kwakhe wonk’ubani ohlanganisene apha, kwaye ndiluqonda ngokupheleleyo ubizo oluphakamileyo endilwamkelayo njengoMongameli/njengoMongameli oliBambela weRiphablikhi yoMzantsi-Afrika, mna, A.B., ndiyafunga/ndibhambathisa ndinyanisekile ukuthi ndiza kuthembeka kwiRiphablikhi yoMzantsi-Afrika, kwaye ndiza kuwuthobela, ndiwugcine, ndiwuthethelele kwaye ndiwulondoloze uMgaqo-siseko nawo wonke omnye umthetho weRiphablikhi; kwaye ndithembisa ndinyanisekile ukuthi ndiya kusoloko–</p>

<ul>
  <li>ndikhuthaza konke okuya kuyiphumelelisa iRiphablikhi, ndichase konke okuya kuyenzakalisa;</li>
  <li>ndikhusela kwaye ndikhuthaza amalungelo abo bonke abantu baseMzantsi- Afrika;</li>
  <li>ndiyenza imisebenzi yam ngawo onke amandla am neziphiwo zam ngokolwazi endinalo nangokobuchule endinabo kwaye ndinyaniseke koko ndikuxelelwa sisazela sam;</li>
  <li>ndisenza ubulungisa kubo bonke abantu; kananjalo</li>
  <li>ndizinikela ekusebenzeleni impilo-ntle yeRiphablikhi nabo bonke abantu bayo.</li>
</ul>

<p>(Xa kusisifungo: Thixo ndincede.)</p>

<h2 id="isifungo-okanye-isibhambathiso-esinyanisekileyo-sikasekela-mongameli">2. Isifungo okanye isibhambathiso esinyanisekileyo sikaSekela-Mongameli</h2>

<p>USekela-Mongameli, ephambi kweJaji eyiNtloko okanye enye ijaji echongwe yiJaji eyiNtloko, makafunge/abhambathise ngale ndlela ilandelayo:</p>

<p>Phambi kwakhe wonk’ubani ohlanganisene apha, kwaye ndiluqonda ngokupheleleyo ubizo oluphakamileyo endilwamkelayo njengoMongameli/njengoMongameli oliBambela weRiphablikhi yoMzantsi-Afrika, mna, A.B., ndiyafunga/ndibhambathisa ndinyanisekile ukuthi ndiza kuthembeka kwiRiphablikhi yoMzantsi-Afrika, kwaye ndiza kuwuthobela, ndiwugcine, ndiwuthethelele kwaye ndiwulondoloze uMgaqo-siseko nawo wonke omnye umthetho weRiphablikhi; kwaye ndithembisa ndinyanisekile ukuthi ndiya kusoloko–</p>

<ul>
  <li>ndikhuthaza konke okuya kuyiphumelelisa iRiphablikhi, ndichase konke okuya kuyenzakalisa;</li>
  <li>ndikhusela kwaye ndikhuthaza amalungelo abo bonke abantu baseMzantsi- Afrika;</li>
  <li>ndiyenza imisebenzi yam ngawo onke amandla am neziphiwo zam ngokolwazi endinalo nangokobuchule endinabo kwaye ndinyaniseke koko ndikuxelelwa sisazela sam;</li>
  <li>ndisenza ubulungisa kubo bonke abantu; kananjalo</li>
  <li>ndizinikela ekusebenzeleni impilo-ntle yeRiphablikhi nabo bonke abantu bayo.</li>
</ul>

<p>(Xa kusisifingo: Thixo ndincede.)</p>

<h2 id="isifungo-okanye-isibhambathiso-esinyanisekileyo-sabaphathiswa-noosekela-mphathiswa">3. Isifungo okanye isibhambathiso esinyanisekileyo saBaphathiswa nooSekela-Mphathiswa</h2>

<p>UMphathiswa ngamnye noSekela-Mphathiswa ngamnye, ephambi kweJaji eyiNtloko okanye enye ijaji echongwe yiJaji eyiNtloko, makafunge/abhambathise ngale ndlela ilandelayo:</p>

<p>Mna, A.B., ndiyafunga/ndibhambathisa ndinyanisekile ukuthi ndiza kuthembeka kwiRiphablikhi yoMzantsi-Afrika kwaye ndiza kuwuthobela, ndiwuhlonele kwaye ndiwuthethelele uMgaqo-siseko nawo wonke omnye umthetho weRiphablikhi; kwaye ndizimisela ukuba ndisiphathe isikhundla sam sokuba nguMphathiswa/nguSekela- Mphathiswa ngembeko nesidima; ndizimisela ukuba ndibe ngumluleki onyanisekileyo nothembekileyo, ndingawudandalazisi ngokuthe ngqo okanye ngokungathanga ngqo nawuphi na umcimbi oyimfihlo endiwuphathisiweyo; ndikwazimisela ukwenza imisebenzi yesikhundla sam ngesazela nangokusemandleni am.</p>

<p>(Xa kusisifungo: Thixo ndincede)</p>

<h2 id="isifungo-nesibhambathiso-esinyanisekileyo-samalungu-endlu">4. Isifungo nesibhambathiso esinyanisekileyo samalungu eNdlu</h2>

<p>yoWiso-mthetho, nabathunywa abasisigxina kwiBhunga lamaPhondo leZwelonke namalungu ezindlu zowiso-mthetho zamaphondo</p>

<ol>
  <li>
    <p>Amalungu eNdlu yoWiso-mthetho, nabathunywa abasisigxina kwiBhunga lamaPhondo leZwelonke namalungu ezindlu zowiso-mthetho zamaphondo, bephambi kweJaji eyiNtloko okanye ijaji echongwe yiJaji eyiNtloko, mabafunge okanye babhambathise ngale ndlela ilandelayo:</p>

    <p>Mna, A.B., ndiyafunga/ndibhambathisa ndinyanisekile ukuthi ndiza kuthembeka kwiRiphablikhi yoMzantsi-Afrika kwaye ndiza kuwuthobela, ndiwuhlonele ndize ndiwuthethelele uMgaqo-siseko nawo wonke omnye umthetho weRiphablikhi; kwaye ndithembisa ndinyanisekile ukuyenza imisebenzi yam njengelungu leNdlu yoWiso-mthetho/njengomthunywa osisigxina kwiBhunga lamaPhondo leZwelonke/njengelungu lendlu yowiso-mthetho yephondo ngokusemandleni am.</p>

    <p>(Xa kusisifungo: Thixo ndincede)</p>
  </li>
  <li>
    <p>Abantu abavala isithuba kwiNdlu yoWiso-mthetho, kwigqiza elisisigxina leBhunga lamaPhondo leZwelonke, okanye kwindlu yowiso-mthetho yephondo banokufunga okanye benze isibhambathiso ngokwesiqendwana (1) phambi kwegosa elongamelayo leNdlu, leBhunga okanye lendlu yowiso-mthetho.</p>
  </li>
</ol>

<h2 id="isifungo-okanye-isibhambathiso-esinyanisekileyo-seenkulumbuso-neenkulumbuso-ezingamabambela-nabaphathiswa-bamaphondo">5. Isifungo okanye isibhambathiso esinyanisekileyo seeNkulumbuso, neeNkulumbuso ezingamaBambela, naBaphathiswa bamaphondo</h2>

<p>INkulumbuso okanye iNkulumbuso eliBambela yephondo, noMphathiswa ngamnye wephondo, ephambi kweJaji eyiNtloko okanye ijaji echongwe yiJaji eyiNtloko, makafunge/ abhambathise ngale ndlela ilandelayo:</p>

<p>Mna, A.B., ndiyafunga/ndibhambathisa ndinyanisekile ukuthi ndiza kuthembeka kwiRiphablikhi yoMzantsi-Afrika kwaye ndiza kuwuthobela, ndiwuhlonele, ndize ndiwuthethelele uMgaqo-siseko nawo wonke omnye umthetho weRiphablikhi; kwaye ndizimisela ukuba kwisikhundla sam njengeNkulumbuso/njengeNkulumbuso eliBambela/ njengoMphathiswa wephondo laseC.D. ngembeko nesidima; ndizimisela ukuba ngumluleki onyanisekileyo nothembekileyo; ndizimisela ukuba ndingawudandalazisi ngokuthe ngqo okanye ngokungathanga ngqo nawuphi na umcimbi oyimfihlo endiphathiswe wona; nokuyenza imisebenzi yesikhundla sam ngokwesazela nangokwamandla am.</p>

<p>(Xa kusisifungo: Thixo ndincede)</p>

<h2 id="isifungo-okanye-isibhambathiso-esinyanisekileyo-sabachopheli-matyala">6. Isifungo okanye isibhambathiso esinyanisekileyo sabachopheli-matyala</h2>

<ol>
  <li>
    <p>Ijaji nganye okanye ijaji nganye ebambeleyo, iphambi kweJaji eyiNtloko okanye enye ijaji echongwe yiJaji eyiNtloko, mayifunge okanye ibhambathise ngale ndlela ilandelayo:</p>

    <p>Mna, A.B., ndiyafunga/ndibhambathisa ndinyanisekile ukuthi, njengeJaji yeNkundla yoMgaqo-siseko/yeNkundla Ephakamileyo yeZibheno/yeNkundla Ephakamileyo/ yeNkundla ye-E.F., ndiza kuthembeka kwiRiphablikhi yoMzantsi-Afrika, ndiza kuwuthethelela kwaye ndiwukhusele uMgaqo-siseko kwakunye namalungelo oluntu akuwo, kwaye ndiza kwenza ubulungisa kubo bonke abantu ngokufanayo ndingenaloyiko, ndingakholisi mntu uthile okanye ndimone, ngokuvumelana noMgaqo-siseko nomthetho.</p>

    <p>(Xa kusisifungo: Thixo ndincede)</p>
  </li>
  <li>Umntu omiselwa kwisikhundla sokuba yiJaji eyiNtloko ongekabi yiyo ijaji ngexesha loko kumiselwa makafunge okanye abhambathise phambi kweSekela leJaji eyiNtloko, okanye xa kungenjalo, phambi kweyona jaji ilikhwahla elandelayo efumanekayo yeNkundla yoMgaqo-siseko.</li>
  <li>Abachopheli-matyala, nabachopheli-matyala ababambeleyo, abangezizo iijaji, mabafunge/babhambathise ngokomthetho wepalamente wezwelonke.</li>
</ol>


	</div><!--#wrapper-->
	

	<div id="footer" class="non-printing">
		<div class="footer-content">
			<p>
				<a href="/constitution/" title="Home: My Constitution" class="footer-series">Home</a>
				<a href="0-3-contents.html" title="Contents: UMgaqo-siseko weRiphablikhi yoMzantsi-Afrika" class="footer-book"><em>UMgaqo-siseko weRiphablikhi yoMzantsi-Afrika</em></a>
				<a href="" title="Top: Isihlomelo 2. Izifungo Nezibhambathiso Ezinyanisekileyo" class="footer-page">Isihlomelo 2. Izifungo Nezibhambathiso Ezinyanisekileyo</a>
			</p>
		</div><!--.footer-content-->
	</div><!--#footer-->

	
</body>
</html>

